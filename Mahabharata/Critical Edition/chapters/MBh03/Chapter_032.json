{
  "03032001": {
    "text": {
      "ascii": "yudhiSThira uvAca\n",
      "ud": "युधिष्ठिर उवाच\n",
      "ur": "yudhiṣṭhira uvāca\n"
    },
    "book": 3,
    "chapter": 32,
    "verse": 1
  },
  "03032001a": {
    "text": {
      "ascii": "valgu citrapadaM zlakSNaM yAjJaseni tvayA vacaH\n",
      "ud": "वल्गु चित्रपदं श्लक्ष्णं याज्ञसेनि त्वया वचः\n",
      "ur": "valgu citrapadaṁ ślakṣṇaṁ yājñaseni tvayā vacaḥ\n"
    },
    "book": 3,
    "chapter": 32,
    "verse": 1
  },
  "03032001c": {
    "text": {
      "ascii": "uktaM tac chrutam asmAbhir nAstikyaM tu prabhASase\n",
      "ud": "उक्तं तच्छ्रुतमस्माभिर्नास्तिक्यं तु प्रभाषसे\n",
      "ur": "uktaṁ tac chrutam asmābhir nāstikyaṁ tu prabhāṣase\n"
    },
    "book": 3,
    "chapter": 32,
    "verse": 1
  },
  "03032002a": {
    "text": {
      "ascii": "nAhaM dharmaphalAnveSI rAjaputri carAmy uta\n",
      "ud": "नाहं धर्मफलान्वेषी राजपुत्रि चराम्युत\n",
      "ur": "nāhaṁ dharmaphalānveṣī rājaputri carāmy uta\n"
    },
    "book": 3,
    "chapter": 32,
    "verse": 2
  },
  "03032002c": {
    "text": {
      "ascii": "dadAmi deyam ity eva yaje yaSTavyam ity uta\n",
      "ud": "ददामि देयमित्येव यजे यष्टव्यमित्युत\n",
      "ur": "dadāmi deyam ity eva yaje yaṣṭavyam ity uta\n"
    },
    "book": 3,
    "chapter": 32,
    "verse": 2
  },
  "03032003a": {
    "text": {
      "ascii": "astu vAtra phalaM mA vA kartavyaM puruSeNa yat\n",
      "ud": "अस्तु वात्र फलं मा वा कर्तव्यं पुरुषेण यत्\n",
      "ur": "astu vātra phalaṁ mā vā kartavyaṁ puruṣeṇa yat\n"
    },
    "book": 3,
    "chapter": 32,
    "verse": 3
  },
  "03032003c": {
    "text": {
      "ascii": "gRhAn AvasatA kRSNe yathAzakti karomi tat\n",
      "ud": "गृहानावसता कृष्णे यथाशक्ति करोमि तत्\n",
      "ur": "gr̥hān āvasatā kr̥ṣṇe yathāśakti karomi tat\n"
    },
    "book": 3,
    "chapter": 32,
    "verse": 3
  },
  "03032004a": {
    "text": {
      "ascii": "dharmaM carAmi suzroNi na dharmaphalakAraNAt\n",
      "ud": "धर्मं चरामि सुश्रोणि न धर्मफलकारणात्\n",
      "ur": "dharmaṁ carāmi suśroṇi na dharmaphalakāraṇāt\n"
    },
    "book": 3,
    "chapter": 32,
    "verse": 4
  },
  "03032004c": {
    "text": {
      "ascii": "AgamAn anatikramya satAM vRttam avekSya ca\n",
      "ud": "आगमाननतिक्रम्य सतां वृत्तमवेक्ष्य च\n",
      "ur": "āgamān anatikramya satāṁ vr̥ttam avekṣya ca\n"
    },
    "book": 3,
    "chapter": 32,
    "verse": 4
  },
  "03032004e": {
    "text": {
      "ascii": "dharma eva manaH kRSNe svabhAvAc caiva me dhRtam\n",
      "ud": "धर्म एव मनः कृष्णे स्वभावाच्चैव मे धृतम्\n",
      "ur": "dharma eva manaḥ kr̥ṣṇe svabhāvāc caiva me dhr̥tam\n"
    },
    "book": 3,
    "chapter": 32,
    "verse": 4
  },
  "03032005a": {
    "text": {
      "ascii": "na dharmaphalam Apnoti yo dharmaM dogdhum icchati\n",
      "ud": "न धर्मफलमाप्नोति यो धर्मं दोग्धुमिच्छति\n",
      "ur": "na dharmaphalam āpnoti yo dharmaṁ dogdhum icchati\n"
    },
    "book": 3,
    "chapter": 32,
    "verse": 5
  },
  "03032005c": {
    "text": {
      "ascii": "yaz cainaM zaGkate kRtvA nAstikyAt pApacetanaH\n",
      "ud": "यश्चैनं शङ्कते कृत्वा नास्तिक्यात्पापचेतनः\n",
      "ur": "yaś cainaṁ śaṅkate kr̥tvā nāstikyāt pāpacetanaḥ\n"
    },
    "book": 3,
    "chapter": 32,
    "verse": 5
  },
  "03032006a": {
    "text": {
      "ascii": "ativAdAn madAc caiva mA dharmam atizaGkithAH\n",
      "ud": "अतिवादान्मदाच्चैव मा धर्ममतिशङ्किथाः\n",
      "ur": "ativādān madāc caiva mā dharmam atiśaṅkithāḥ\n"
    },
    "book": 3,
    "chapter": 32,
    "verse": 6
  },
  "03032006c": {
    "text": {
      "ascii": "dharmAtizaGkI puruSas tiryaggatiparAyaNaH\n",
      "ud": "धर्मातिशङ्की पुरुषस्तिर्यग्गतिपरायणः\n",
      "ur": "dharmātiśaṅkī puruṣas tiryaggatiparāyaṇaḥ\n"
    },
    "book": 3,
    "chapter": 32,
    "verse": 6
  },
  "03032007a": {
    "text": {
      "ascii": "dharmo yasyAtizaGkyaH syAd ArSaM vA durbalAtmanaH\n",
      "ud": "धर्मो यस्यातिशङ्क्यः स्यादार्षं वा दुर्बलात्मनः\n",
      "ur": "dharmo yasyātiśaṅkyaḥ syād ārṣaṁ vā durbalātmanaḥ\n"
    },
    "book": 3,
    "chapter": 32,
    "verse": 7
  },
  "03032007c": {
    "text": {
      "ascii": "vedAc chUdra ivApeyAt sa lokAd ajarAmarAt\n",
      "ud": "वेदाच्छूद्र इवापेयात्स लोकादजरामरात्\n",
      "ur": "vedāc chūdra ivāpeyāt sa lokād ajarāmarāt\n"
    },
    "book": 3,
    "chapter": 32,
    "verse": 7
  },
  "03032008a": {
    "text": {
      "ascii": "vedAdhyAyI dharmaparaH kule jAto yazasvini\n",
      "ud": "वेदाध्यायी धर्मपरः कुले जातो यशस्विनि\n",
      "ur": "vedādhyāyī dharmaparaḥ kule jāto yaśasvini\n"
    },
    "book": 3,
    "chapter": 32,
    "verse": 8
  },
  "03032008c": {
    "text": {
      "ascii": "sthavireSu sa yoktavyo rAjabhir dharmacAribhiH\n",
      "ud": "स्थविरेषु स योक्तव्यो राजभिर्धर्मचारिभिः\n",
      "ur": "sthavireṣu sa yoktavyo rājabhir dharmacāribhiḥ\n"
    },
    "book": 3,
    "chapter": 32,
    "verse": 8
  },
  "03032009a": {
    "text": {
      "ascii": "pApIyAn hi sa zUdrebhyas taskarebhyo vizeSataH\n",
      "ud": "पापीयान्हि स शूद्रेभ्यस्तस्करेभ्यो विशेषतः\n",
      "ur": "pāpīyān hi sa śūdrebhyas taskarebhyo viśeṣataḥ\n"
    },
    "book": 3,
    "chapter": 32,
    "verse": 9
  },
  "03032009c": {
    "text": {
      "ascii": "zAstrAtigo mandabuddhir yo dharmam atizaGkate\n",
      "ud": "शास्त्रातिगो मन्दबुद्धिर्यो धर्ममतिशङ्कते\n",
      "ur": "śāstrātigo mandabuddhir yo dharmam atiśaṅkate\n"
    },
    "book": 3,
    "chapter": 32,
    "verse": 9
  },
  "03032010a": {
    "text": {
      "ascii": "pratyakSaM hi tvayA dRSTa RSir gacchan mahAtapAH\n",
      "ud": "प्रत्यक्षं हि त्वया दृष्ट ऋषिर्गच्छन्महातपाः\n",
      "ur": "pratyakṣaṁ hi tvayā dr̥ṣṭa r̥ṣir gacchan mahātapāḥ\n"
    },
    "book": 3,
    "chapter": 32,
    "verse": 10
  },
  "03032010c": {
    "text": {
      "ascii": "mArkaNDeyo 'prameyAtmA dharmeNa cirajIvitAm\n",
      "ud": "मार्कण्डेयोऽप्रमेयात्मा धर्मेण चिरजीविताम्\n",
      "ur": "mārkaṇḍeyo ’prameyātmā dharmeṇa cirajīvitām\n"
    },
    "book": 3,
    "chapter": 32,
    "verse": 10
  },
  "03032011a": {
    "text": {
      "ascii": "vyAso vasiSTho maitreyo nArado lomazaH zukaH\n",
      "ud": "व्यासो वसिष्ठो मैत्रेयो नारदो लोमशः शुकः\n",
      "ur": "vyāso vasiṣṭho maitreyo nārado lomaśaḥ śukaḥ\n"
    },
    "book": 3,
    "chapter": 32,
    "verse": 11
  },
  "03032011c": {
    "text": {
      "ascii": "anye ca RSayaH siddhA dharmeNaiva sucetasaH\n",
      "ud": "अन्ये च ऋषयः सिद्धा धर्मेणैव सुचेतसः\n",
      "ur": "anye ca r̥ṣayaḥ siddhā dharmeṇaiva sucetasaḥ\n"
    },
    "book": 3,
    "chapter": 32,
    "verse": 11
  },
  "03032012a": {
    "text": {
      "ascii": "pratyakSaM pazyasi hy etAn divyayogasamanvitAn\n",
      "ud": "प्रत्यक्षं पश्यसि ह्येतान्दिव्ययोगसमन्वितान्\n",
      "ur": "pratyakṣaṁ paśyasi hy etān divyayogasamanvitān\n"
    },
    "book": 3,
    "chapter": 32,
    "verse": 12
  },
  "03032012c": {
    "text": {
      "ascii": "zApAnugrahaNe zaktAn devair api garIyasaH\n",
      "ud": "शापानुग्रहणे शक्तान्देवैरपि गरीयसः\n",
      "ur": "śāpānugrahaṇe śaktān devair api garīyasaḥ\n"
    },
    "book": 3,
    "chapter": 32,
    "verse": 12
  },
  "03032013a": {
    "text": {
      "ascii": "ete hi dharmam evAdau varNayanti sadA mama\n",
      "ud": "एते हि धर्ममेवादौ वर्णयन्ति सदा मम\n",
      "ur": "ete hi dharmam evādau varṇayanti sadā mama\n"
    },
    "book": 3,
    "chapter": 32,
    "verse": 13
  },
  "03032013c": {
    "text": {
      "ascii": "kartavyam amaraprakhyAH pratyakSAgamabuddhayaH\n",
      "ud": "कर्तव्यममरप्रख्याः प्रत्यक्षागमबुद्धयः\n",
      "ur": "kartavyam amaraprakhyāḥ pratyakṣāgamabuddhayaḥ\n"
    },
    "book": 3,
    "chapter": 32,
    "verse": 13
  },
  "03032014a": {
    "text": {
      "ascii": "ato nArhasi kalyANi dhAtAraM dharmam eva ca\n",
      "ud": "अतो नार्हसि कल्याणि धातारं धर्ममेव च\n",
      "ur": "ato nārhasi kalyāṇi dhātāraṁ dharmam eva ca\n"
    },
    "book": 3,
    "chapter": 32,
    "verse": 14
  },
  "03032014c": {
    "text": {
      "ascii": "rajomUDhena manasA kSeptuM zaGkitum eva ca\n",
      "ud": "रजोमूढेन मनसा क्षेप्तुं शङ्कितुमेव च\n",
      "ur": "rajomūḍhena manasā kṣeptuṁ śaṅkitum eva ca\n"
    },
    "book": 3,
    "chapter": 32,
    "verse": 14
  },
  "03032015a": {
    "text": {
      "ascii": "dharmAtizaGkI nAnyasmin pramANam adhigacchati\n",
      "ud": "धर्मातिशङ्की नान्यस्मिन्प्रमाणमधिगच्छति\n",
      "ur": "dharmātiśaṅkī nānyasmin pramāṇam adhigacchati\n"
    },
    "book": 3,
    "chapter": 32,
    "verse": 15
  },
  "03032015c": {
    "text": {
      "ascii": "AtmapramANa unnaddhaH zreyaso hy avamanyakaH\n",
      "ud": "आत्मप्रमाण उन्नद्धः श्रेयसो ह्यवमन्यकः\n",
      "ur": "ātmapramāṇa unnaddhaḥ śreyaso hy avamanyakaḥ\n"
    },
    "book": 3,
    "chapter": 32,
    "verse": 15
  },
  "03032016a": {
    "text": {
      "ascii": "indriyaprItisaMbaddhaM yad idaM lokasAkSikam\n",
      "ud": "इन्द्रियप्रीतिसंबद्धं यदिदं लोकसाक्षिकम्\n",
      "ur": "indriyaprītisaṁbaddhaṁ yad idaṁ lokasākṣikam\n"
    },
    "book": 3,
    "chapter": 32,
    "verse": 16
  },
  "03032016c": {
    "text": {
      "ascii": "etAvAn manyate bAlo moham anyatra gacchati\n",
      "ud": "एतावान्मन्यते बालो मोहमन्यत्र गच्छति\n",
      "ur": "etāvān manyate bālo moham anyatra gacchati\n"
    },
    "book": 3,
    "chapter": 32,
    "verse": 16
  },
  "03032017a": {
    "text": {
      "ascii": "prAyazcittaM na tasyAsti yo dharmam atizaGkate\n",
      "ud": "प्रायश्चित्तं न तस्यास्ति यो धर्ममतिशङ्कते\n",
      "ur": "prāyaścittaṁ na tasyāsti yo dharmam atiśaṅkate\n"
    },
    "book": 3,
    "chapter": 32,
    "verse": 17
  },
  "03032017c": {
    "text": {
      "ascii": "dhyAyan sa kRpaNaH pApo na lokAn pratipadyate\n",
      "ud": "ध्यायन्स कृपणः पापो न लोकान्प्रतिपद्यते\n",
      "ur": "dhyāyan sa kr̥paṇaḥ pāpo na lokān pratipadyate\n"
    },
    "book": 3,
    "chapter": 32,
    "verse": 17
  },
  "03032018a": {
    "text": {
      "ascii": "pramANAny ativRtto hi vedazAstrArthanindakaH\n",
      "ud": "प्रमाणान्यतिवृत्तो हि वेदशास्त्रार्थनिन्दकः\n",
      "ur": "pramāṇāny ativr̥tto hi vedaśāstrārthanindakaḥ\n"
    },
    "book": 3,
    "chapter": 32,
    "verse": 18
  },
  "03032018c": {
    "text": {
      "ascii": "kAmalobhAnugo mUDho narakaM pratipadyate\n",
      "ud": "कामलोभानुगो मूढो नरकं प्रतिपद्यते\n",
      "ur": "kāmalobhānugo mūḍho narakaṁ pratipadyate\n"
    },
    "book": 3,
    "chapter": 32,
    "verse": 18
  },
  "03032019a": {
    "text": {
      "ascii": "yas tu nityaM kRtamatir dharmam evAbhipadyate\n",
      "ud": "यस्तु नित्यं कृतमतिर्धर्ममेवाभिपद्यते\n",
      "ur": "yas tu nityaṁ kr̥tamatir dharmam evābhipadyate\n"
    },
    "book": 3,
    "chapter": 32,
    "verse": 19
  },
  "03032019c": {
    "text": {
      "ascii": "azaGkamAnaH kalyANi so 'mutrAnantyam aznute\n",
      "ud": "अशङ्कमानः कल्याणि सोऽमुत्रानन्त्यमश्नुते\n",
      "ur": "aśaṅkamānaḥ kalyāṇi so ’mutrānantyam aśnute\n"
    },
    "book": 3,
    "chapter": 32,
    "verse": 19
  },
  "03032020a": {
    "text": {
      "ascii": "ArSaM pramANam utkramya dharmAn aparipAlayan\n",
      "ud": "आर्षं प्रमाणमुत्क्रम्य धर्मानपरिपालयन्\n",
      "ur": "ārṣaṁ pramāṇam utkramya dharmān aparipālayan\n"
    },
    "book": 3,
    "chapter": 32,
    "verse": 20
  },
  "03032020c": {
    "text": {
      "ascii": "sarvazAstrAtigo mUDhaH zaM janmasu na vindati\n",
      "ud": "सर्वशास्त्रातिगो मूढः शं जन्मसु न विन्दति\n",
      "ur": "sarvaśāstrātigo mūḍhaḥ śaṁ janmasu na vindati\n"
    },
    "book": 3,
    "chapter": 32,
    "verse": 20
  },
  "03032021a": {
    "text": {
      "ascii": "ziSTair AcaritaM dharmaM kRSNe mA smAtizaGkithAH\n",
      "ud": "शिष्टैराचरितं धर्मं कृष्णे मा स्मातिशङ्किथाः\n",
      "ur": "śiṣṭair ācaritaṁ dharmaṁ kr̥ṣṇe mā smātiśaṅkithāḥ\n"
    },
    "book": 3,
    "chapter": 32,
    "verse": 21
  },
  "03032021c": {
    "text": {
      "ascii": "purANam RSibhiH proktaM sarvajJaiH sarvadarzibhiH\n",
      "ud": "पुराणमृषिभिः प्रोक्तं सर्वज्ञैः सर्वदर्शिभिः\n",
      "ur": "purāṇam r̥ṣibhiḥ proktaṁ sarvajñaiḥ sarvadarśibhiḥ\n"
    },
    "book": 3,
    "chapter": 32,
    "verse": 21
  },
  "03032022a": {
    "text": {
      "ascii": "dharma eva plavo nAnyaH svargaM draupadi gacchatAm\n",
      "ud": "धर्म एव प्लवो नान्यः स्वर्गं द्रौपदि गच्छताम्\n",
      "ur": "dharma eva plavo nānyaḥ svargaṁ draupadi gacchatām\n"
    },
    "book": 3,
    "chapter": 32,
    "verse": 22
  },
  "03032022c": {
    "text": {
      "ascii": "saiva nauH sAgarasyeva vaNijaH pAram RcchataH\n",
      "ud": "सैव नौः सागरस्येव वणिजः पारमृच्छतः\n",
      "ur": "saiva nauḥ sāgarasyeva vaṇijaḥ pāram r̥cchataḥ\n"
    },
    "book": 3,
    "chapter": 32,
    "verse": 22
  },
  "03032023a": {
    "text": {
      "ascii": "aphAlo yadi dharmaH syAc carito dharmacAribhiH\n",
      "ud": "अफालो यदि धर्मः स्याच्चरितो धर्मचारिभिः\n",
      "ur": "aphālo yadi dharmaḥ syāc carito dharmacāribhiḥ\n"
    },
    "book": 3,
    "chapter": 32,
    "verse": 23
  },
  "03032023c": {
    "text": {
      "ascii": "apratiSThe tamasy etaj jagan majjed anindite\n",
      "ud": "अप्रतिष्ठे तमस्येतज्जगन्मज्जेदनिन्दिते\n",
      "ur": "apratiṣṭhe tamasy etaj jagan majjed anindite\n"
    },
    "book": 3,
    "chapter": 32,
    "verse": 23
  },
  "03032024a": {
    "text": {
      "ascii": "nirvANaM nAdhigaccheyur jIveyuH pazujIvikAm\n",
      "ud": "निर्वाणं नाधिगच्छेयुर्जीवेयुः पशुजीविकाम्\n",
      "ur": "nirvāṇaṁ nādhigaccheyur jīveyuḥ paśujīvikām\n"
    },
    "book": 3,
    "chapter": 32,
    "verse": 24
  },
  "03032024c": {
    "text": {
      "ascii": "vighAtenaiva yujyeyur na cArthaM kiM cid ApnuyuH\n",
      "ud": "विघातेनैव युज्येयुर्न चार्थं किंचिदाप्नुयुः\n",
      "ur": "vighātenaiva yujyeyur na cārthaṁ kiṁ cid āpnuyuḥ\n"
    },
    "book": 3,
    "chapter": 32,
    "verse": 24
  },
  "03032025a": {
    "text": {
      "ascii": "tapaz ca brahmacaryaM ca yajJaH svAdhyAya eva ca\n",
      "ud": "तपश्च ब्रह्मचर्यं च यज्ञः स्वाध्याय एव च\n",
      "ur": "tapaś ca brahmacaryaṁ ca yajñaḥ svādhyāya eva ca\n"
    },
    "book": 3,
    "chapter": 32,
    "verse": 25
  },
  "03032025c": {
    "text": {
      "ascii": "dAnam Arjavam etAni yadi syur aphalAni vai\n",
      "ud": "दानमार्जवमेतानि यदि स्युरफलानि वै\n",
      "ur": "dānam ārjavam etāni yadi syur aphalāni vai\n"
    },
    "book": 3,
    "chapter": 32,
    "verse": 25
  },
  "03032026a": {
    "text": {
      "ascii": "nAcariSyan pare dharmaM pare paratare ca ye\n",
      "ud": "नाचरिष्यन्परे धर्मं परे परतरे च ये\n",
      "ur": "nācariṣyan pare dharmaṁ pare paratare ca ye\n"
    },
    "book": 3,
    "chapter": 32,
    "verse": 26
  },
  "03032026c": {
    "text": {
      "ascii": "vipralambho 'yam atyantaM yadi syur aphalAH kriyAH\n",
      "ud": "विप्रलम्भोऽयमत्यन्तं यदि स्युरफलाः क्रियाः\n",
      "ur": "vipralambho ’yam atyantaṁ yadi syur aphalāḥ kriyāḥ\n"
    },
    "book": 3,
    "chapter": 32,
    "verse": 26
  },
  "03032027a": {
    "text": {
      "ascii": "RSayaz caiva devAz ca gandharvAsurarAkSasAH\n",
      "ud": "ऋषयश्चैव देवाश्च गन्धर्वासुरराक्षसाः\n",
      "ur": "r̥ṣayaś caiva devāś ca gandharvāsurarākṣasāḥ\n"
    },
    "book": 3,
    "chapter": 32,
    "verse": 27
  },
  "03032027c": {
    "text": {
      "ascii": "IzvarAH kasya hetos te careyur dharmam AdRtAH\n",
      "ud": "ईश्वराः कस्य हेतोस्ते चरेयुर्धर्ममादृताः\n",
      "ur": "īśvarāḥ kasya hetos te careyur dharmam ādr̥tāḥ\n"
    },
    "book": 3,
    "chapter": 32,
    "verse": 27
  },
  "03032028a": {
    "text": {
      "ascii": "phaladaM tv iha vijJAya dhAtAraM zreyasi dhruve\n",
      "ud": "फलदं त्विह विज्ञाय धातारं श्रेयसि ध्रुवे\n",
      "ur": "phaladaṁ tv iha vijñāya dhātāraṁ śreyasi dhruve\n"
    },
    "book": 3,
    "chapter": 32,
    "verse": 28
  },
  "03032028c": {
    "text": {
      "ascii": "dharmaM te hy Acaran kRSNe tad dhi dharmasanAtanam\n",
      "ud": "धर्मं ते ह्याचरन्कृष्णे तद्धि धर्मसनातनम्\n",
      "ur": "dharmaṁ te hy ācaran kr̥ṣṇe tad dhi dharmasanātanam\n"
    },
    "book": 3,
    "chapter": 32,
    "verse": 28
  },
  "03032029a": {
    "text": {
      "ascii": "sa cAyaM saphalo dharmo na dharmo 'phala ucyate\n",
      "ud": "स चायं सफलो धर्मो न धर्मोऽफल उच्यते\n",
      "ur": "sa cāyaṁ saphalo dharmo na dharmo ’phala ucyate\n"
    },
    "book": 3,
    "chapter": 32,
    "verse": 29
  },
  "03032029c": {
    "text": {
      "ascii": "dRzyante 'pi hi vidyAnAM phalAni tapasAM tathA\n",
      "ud": "दृश्यन्तेऽपि हि विद्यानां फलानि तपसां तथा\n",
      "ur": "dr̥śyante ’pi hi vidyānāṁ phalāni tapasāṁ tathā\n"
    },
    "book": 3,
    "chapter": 32,
    "verse": 29
  },
  "03032030a": {
    "text": {
      "ascii": "tvayy etad vai vijAnIhi janma kRSNe yathA zrutam\n",
      "ud": "त्वय्येतद्वै विजानीहि जन्म कृष्णे यथा श्रुतम्\n",
      "ur": "tvayy etad vai vijānīhi janma kr̥ṣṇe yathā śrutam\n"
    },
    "book": 3,
    "chapter": 32,
    "verse": 30
  },
  "03032030c": {
    "text": {
      "ascii": "vettha cApi yathA jAto dhRSTadyumnaH pratApavAn\n",
      "ud": "वेत्थ चापि यथा जातो धृष्टद्युम्नः प्रतापवान्\n",
      "ur": "vettha cāpi yathā jāto dhr̥ṣṭadyumnaḥ pratāpavān\n"
    },
    "book": 3,
    "chapter": 32,
    "verse": 30
  },
  "03032031a": {
    "text": {
      "ascii": "etAvad eva paryAptam upamAnaM zucismite\n",
      "ud": "एतावदेव पर्याप्तमुपमानं शुचिस्मिते\n",
      "ur": "etāvad eva paryāptam upamānaṁ śucismite\n"
    },
    "book": 3,
    "chapter": 32,
    "verse": 31
  },
  "03032031c": {
    "text": {
      "ascii": "karmaNAM phalam astIti dhIro 'lpenApi tuSyati\n",
      "ud": "कर्मणां फलमस्तीति धीरोऽल्पेनापि तुष्यति\n",
      "ur": "karmaṇāṁ phalam astīti dhīro ’lpenāpi tuṣyati\n"
    },
    "book": 3,
    "chapter": 32,
    "verse": 31
  },
  "03032032a": {
    "text": {
      "ascii": "bahunApi hy avidvAMso naiva tuSyanty abuddhayaH\n",
      "ud": "बहुनापि ह्यविद्वांसो नैव तुष्यन्त्यबुद्धयः\n",
      "ur": "bahunāpi hy avidvāṁso naiva tuṣyanty abuddhayaḥ\n"
    },
    "book": 3,
    "chapter": 32,
    "verse": 32
  },
  "03032032c": {
    "text": {
      "ascii": "teSAM na dharmajaM kiM cit pretya zarmAsti karma vA\n",
      "ud": "तेषां न धर्मजं किंचित्प्रेत्य शर्मास्ति कर्म वा\n",
      "ur": "teṣāṁ na dharmajaṁ kiṁ cit pretya śarmāsti karma vā\n"
    },
    "book": 3,
    "chapter": 32,
    "verse": 32
  },
  "03032033a": {
    "text": {
      "ascii": "karmaNAm uta puNyAnAM pApAnAM ca phalodayaH\n",
      "ud": "कर्मणामुत पुण्यानां पापानां च फलोदयः\n",
      "ur": "karmaṇām uta puṇyānāṁ pāpānāṁ ca phalodayaḥ\n"
    },
    "book": 3,
    "chapter": 32,
    "verse": 33
  },
  "03032033c": {
    "text": {
      "ascii": "prabhavaz cApyayaz caiva devaguhyAni bhAmini\n",
      "ud": "प्रभवश्चाप्ययश्चैव देवगुह्यानि भामिनि\n",
      "ur": "prabhavaś cāpyayaś caiva devaguhyāni bhāmini\n"
    },
    "book": 3,
    "chapter": 32,
    "verse": 33
  },
  "03032034a": {
    "text": {
      "ascii": "naitAni veda yaH kaz cin muhyanty atra prajA imAH\n",
      "ud": "नैतानि वेद यः कश्चिन्मुह्यन्त्यत्र प्रजा इमाः\n",
      "ur": "naitāni veda yaḥ kaś cin muhyanty atra prajā imāḥ\n"
    },
    "book": 3,
    "chapter": 32,
    "verse": 34
  },
  "03032034c": {
    "text": {
      "ascii": "rakSyANy etAni devAnAM gUDhamAyA hi devatAH\n",
      "ud": "रक्ष्याण्येतानि देवानां गूढमाया हि देवताः\n",
      "ur": "rakṣyāṇy etāni devānāṁ gūḍhamāyā hi devatāḥ\n"
    },
    "book": 3,
    "chapter": 32,
    "verse": 34
  },
  "03032035a": {
    "text": {
      "ascii": "kRzAGgAH suvratAz caiva tapasA dagdhakilbiSAH\n",
      "ud": "कृशाङ्गाः सुव्रताश्चैव तपसा दग्धकिल्बिषाः\n",
      "ur": "kr̥śāṅgāḥ suvratāś caiva tapasā dagdhakilbiṣāḥ\n"
    },
    "book": 3,
    "chapter": 32,
    "verse": 35
  },
  "03032035c": {
    "text": {
      "ascii": "prasannair mAnasair yuktAH pazyanty etAni vai dvijAH\n",
      "ud": "प्रसन्नैर्मानसैर्युक्ताः पश्यन्त्येतानि वै द्विजाः\n",
      "ur": "prasannair mānasair yuktāḥ paśyanty etāni vai dvijāḥ\n"
    },
    "book": 3,
    "chapter": 32,
    "verse": 35
  },
  "03032036a": {
    "text": {
      "ascii": "na phalAdarzanAd dharmaH zaGkitavyo na devatAH\n",
      "ud": "न फलादर्शनाद्धर्मः शङ्कितव्यो न देवताः\n",
      "ur": "na phalādarśanād dharmaḥ śaṅkitavyo na devatāḥ\n"
    },
    "book": 3,
    "chapter": 32,
    "verse": 36
  },
  "03032036c": {
    "text": {
      "ascii": "yaSTavyaM cApramattena dAtavyaM cAnasUyatA\n",
      "ud": "यष्टव्यं चाप्रमत्तेन दातव्यं चानसूयता\n",
      "ur": "yaṣṭavyaṁ cāpramattena dātavyaṁ cānasūyatā\n"
    },
    "book": 3,
    "chapter": 32,
    "verse": 36
  },
  "03032037a": {
    "text": {
      "ascii": "karmaNAM phalam astIti tathaitad dharma zAzvatam\n",
      "ud": "कर्मणां फलमस्तीति तथैतद्धर्म शाश्वतम्\n",
      "ur": "karmaṇāṁ phalam astīti tathaitad dharma śāśvatam\n"
    },
    "book": 3,
    "chapter": 32,
    "verse": 37
  },
  "03032037c": {
    "text": {
      "ascii": "brahmA provAca putrANAM yad RSir veda kazyapaH\n",
      "ud": "ब्रह्मा प्रोवाच पुत्राणां यदृषिर्वेद कश्यपः\n",
      "ur": "brahmā provāca putrāṇāṁ yad r̥ṣir veda kaśyapaḥ\n"
    },
    "book": 3,
    "chapter": 32,
    "verse": 37
  },
  "03032038a": {
    "text": {
      "ascii": "tasmAt te saMzayaH kRSNe nIhAra iva nazyatu\n",
      "ud": "तस्मात्ते संशयः कृष्णे नीहार इव नश्यतु\n",
      "ur": "tasmāt te saṁśayaḥ kr̥ṣṇe nīhāra iva naśyatu\n"
    },
    "book": 3,
    "chapter": 32,
    "verse": 38
  },
  "03032038c": {
    "text": {
      "ascii": "vyavasya sarvam astIti nAstikyaM bhAvam utsRja\n",
      "ud": "व्यवस्य सर्वमस्तीति नास्तिक्यं भावमुत्सृज\n",
      "ur": "vyavasya sarvam astīti nāstikyaṁ bhāvam utsr̥ja\n"
    },
    "book": 3,
    "chapter": 32,
    "verse": 38
  },
  "03032039a": {
    "text": {
      "ascii": "IzvaraM cApi bhUtAnAM dhAtAraM mA vicikSipaH\n",
      "ud": "ईश्वरं चापि भूतानां धातारं मा विचिक्षिपः\n",
      "ur": "īśvaraṁ cāpi bhūtānāṁ dhātāraṁ mā vicikṣipaḥ\n"
    },
    "book": 3,
    "chapter": 32,
    "verse": 39
  },
  "03032039c": {
    "text": {
      "ascii": "zikSasvainaM namasvainaM mA te bhUd buddhir IdRzI\n",
      "ud": "शिक्षस्वैनं नमस्वैनं मा ते भूद्बुद्धिरीदृशी\n",
      "ur": "śikṣasvainaṁ namasvainaṁ mā te bhūd buddhir īdr̥śī\n"
    },
    "book": 3,
    "chapter": 32,
    "verse": 39
  },
  "03032040a": {
    "text": {
      "ascii": "yasya prasAdAt tadbhakto martyo gacchaty amartyatAm\n",
      "ud": "यस्य प्रसादात्तद्भक्तो मर्त्यो गच्छत्यमर्त्यताम्\n",
      "ur": "yasya prasādāt tadbhakto martyo gacchaty amartyatām\n"
    },
    "book": 3,
    "chapter": 32,
    "verse": 40
  },
  "03032040c": {
    "text": {
      "ascii": "uttamaM daivataM kRSNe mAtivocaH kathaM cana\n",
      "ud": "उत्तमं दैवतं कृष्णे मातिवोचः कथंचन\n",
      "ur": "uttamaṁ daivataṁ kr̥ṣṇe mātivocaḥ kathaṁ cana\n"
    },
    "book": 3,
    "chapter": 32,
    "verse": 40
  }
}