{
  "03222001": {
    "text": {
      "ascii": "vaizaMpAyana uvAca\n",
      "ud": "वैशंपायन उवाच\n",
      "ur": "vaiśaṁpāyana uvāca\n"
    },
    "book": 3,
    "chapter": 222,
    "verse": 1
  },
  "03222001a": {
    "text": {
      "ascii": "upAsIneSu vipreSu pANDaveSu mahAtmasu\n",
      "ud": "उपासीनेषु विप्रेषु पाण्डवेषु महात्मसु\n",
      "ur": "upāsīneṣu vipreṣu pāṇḍaveṣu mahātmasu\n"
    },
    "book": 3,
    "chapter": 222,
    "verse": 1
  },
  "03222001c": {
    "text": {
      "ascii": "draupadI satyabhAmA ca vivizAte tadA samam\n",
      "ud": "द्रौपदी सत्यभामा च विविशाते तदा समम्\n",
      "ur": "draupadī satyabhāmā ca viviśāte tadā samam\n"
    },
    "book": 3,
    "chapter": 222,
    "verse": 1
  },
  "03222001e": {
    "text": {
      "ascii": "jAhasyamAne suprIte sukhaM tatra niSIdatuH\n",
      "ud": "जाहस्यमाने सुप्रीते सुखं तत्र निषीदतुः\n",
      "ur": "jāhasyamāne suprīte sukhaṁ tatra niṣīdatuḥ\n"
    },
    "book": 3,
    "chapter": 222,
    "verse": 1
  },
  "03222002a": {
    "text": {
      "ascii": "cirasya dRSTvA rAjendra te 'nyonyasya priyaMvade\n",
      "ud": "चिरस्य दृष्ट्वा राजेन्द्र तेऽन्योन्यस्य प्रियंवदे\n",
      "ur": "cirasya dr̥ṣṭvā rājendra te ’nyonyasya priyaṁvade\n"
    },
    "book": 3,
    "chapter": 222,
    "verse": 2
  },
  "03222002c": {
    "text": {
      "ascii": "kathayAm Asatuz citrAH kathAH kuruyadukSitAm\n",
      "ud": "कथयामासतुश्चित्राः कथाः कुरुयदुक्षिताम्\n",
      "ur": "kathayām āsatuś citrāḥ kathāḥ kuruyadukṣitām\n"
    },
    "book": 3,
    "chapter": 222,
    "verse": 2
  },
  "03222003a": {
    "text": {
      "ascii": "athAbravIt satyabhAmA kRSNasya mahiSI priyA\n",
      "ud": "अथाब्रवीत्सत्यभामा कृष्णस्य महिषी प्रिया\n",
      "ur": "athābravīt satyabhāmā kr̥ṣṇasya mahiṣī priyā\n"
    },
    "book": 3,
    "chapter": 222,
    "verse": 3
  },
  "03222003c": {
    "text": {
      "ascii": "sAtrAjitI yAjJasenIM rahasIdaM sumadhyamA\n",
      "ud": "सात्राजिती याज्ञसेनीं रहसीदं सुमध्यमा\n",
      "ur": "sātrājitī yājñasenīṁ rahasīdaṁ sumadhyamā\n"
    },
    "book": 3,
    "chapter": 222,
    "verse": 3
  },
  "03222004a": {
    "text": {
      "ascii": "kena draupadi vRttena pANDavAn upatiSThasi\n",
      "ud": "केन द्रौपदि वृत्तेन पाण्डवानुपतिष्ठसि\n",
      "ur": "kena draupadi vr̥ttena pāṇḍavān upatiṣṭhasi\n"
    },
    "book": 3,
    "chapter": 222,
    "verse": 4
  },
  "03222004c": {
    "text": {
      "ascii": "lokapAlopamAn vIrAn yUnaH paramasaMmatAn\n",
      "ud": "लोकपालोपमान्वीरान्यूनः परमसंमतान्\n",
      "ur": "lokapālopamān vīrān yūnaḥ paramasaṁmatān\n"
    },
    "book": 3,
    "chapter": 222,
    "verse": 4
  },
  "03222004e": {
    "text": {
      "ascii": "kathaM ca vazagAs tubhyaM na kupyanti ca te zubhe\n",
      "ud": "कथं च वशगास्तुभ्यं न कुप्यन्ति च ते शुभे\n",
      "ur": "kathaṁ ca vaśagās tubhyaṁ na kupyanti ca te śubhe\n"
    },
    "book": 3,
    "chapter": 222,
    "verse": 4
  },
  "03222005a": {
    "text": {
      "ascii": "tava vazyA hi satataM pANDavAH priyadarzane\n",
      "ud": "तव वश्या हि सततं पाण्डवाः प्रियदर्शने\n",
      "ur": "tava vaśyā hi satataṁ pāṇḍavāḥ priyadarśane\n"
    },
    "book": 3,
    "chapter": 222,
    "verse": 5
  },
  "03222005c": {
    "text": {
      "ascii": "mukhaprekSAz ca te sarve tattvam etad bravIhi me\n",
      "ud": "मुखप्रेक्षाश्च ते सर्वे तत्त्वमेतद्ब्रवीहि मे\n",
      "ur": "mukhaprekṣāś ca te sarve tattvam etad bravīhi me\n"
    },
    "book": 3,
    "chapter": 222,
    "verse": 5
  },
  "03222006a": {
    "text": {
      "ascii": "vratacaryA tapo vApi snAnamantrauSadhAni vA\n",
      "ud": "व्रतचर्या तपो वापि स्नानमन्त्रौषधानि वा\n",
      "ur": "vratacaryā tapo vāpi snānamantrauṣadhāni vā\n"
    },
    "book": 3,
    "chapter": 222,
    "verse": 6
  },
  "03222006c": {
    "text": {
      "ascii": "vidyAvIryaM mUlavIryaM japahomas tathAgadAH\n",
      "ud": "विद्यावीर्यं मूलवीर्यं जपहोमस्तथागदाः\n",
      "ur": "vidyāvīryaṁ mūlavīryaṁ japahomas tathāgadāḥ\n"
    },
    "book": 3,
    "chapter": 222,
    "verse": 6
  },
  "03222007a": {
    "text": {
      "ascii": "mama AcakSva pAJcAli yazasyaM bhagavedanam\n",
      "ud": "मम आचक्ष्व पाञ्चालि यशस्यं भगवेदनम्\n",
      "ur": "mama ācakṣva pāñcāli yaśasyaṁ bhagavedanam\n"
    },
    "book": 3,
    "chapter": 222,
    "verse": 7
  },
  "03222007c": {
    "text": {
      "ascii": "yena kRSNe bhaven nityaM mama kRSNo vazAnugaH\n",
      "ud": "येन कृष्णे भवेन्नित्यं मम कृष्णो वशानुगः\n",
      "ur": "yena kr̥ṣṇe bhaven nityaṁ mama kr̥ṣṇo vaśānugaḥ\n"
    },
    "book": 3,
    "chapter": 222,
    "verse": 7
  },
  "03222008a": {
    "text": {
      "ascii": "evam uktvA satyabhAmA virarAma yazasvinI\n",
      "ud": "एवमुक्त्वा सत्यभामा विरराम यशस्विनी\n",
      "ur": "evam uktvā satyabhāmā virarāma yaśasvinī\n"
    },
    "book": 3,
    "chapter": 222,
    "verse": 8
  },
  "03222008c": {
    "text": {
      "ascii": "pativratA mahAbhAgA draupadI pratyuvAca tAm\n",
      "ud": "पतिव्रता महाभागा द्रौपदी प्रत्युवाच ताम्\n",
      "ur": "pativratā mahābhāgā draupadī pratyuvāca tām\n"
    },
    "book": 3,
    "chapter": 222,
    "verse": 8
  },
  "03222009a": {
    "text": {
      "ascii": "asatstrINAM samAcAraM satye mAm anupRcchasi\n",
      "ud": "असत्स्त्रीणां समाचारं सत्ये मामनुपृच्छसि\n",
      "ur": "asatstrīṇāṁ samācāraṁ satye mām anupr̥cchasi\n"
    },
    "book": 3,
    "chapter": 222,
    "verse": 9
  },
  "03222009c": {
    "text": {
      "ascii": "asadAcarite mArge kathaM syAd anukIrtanam\n",
      "ud": "असदाचरिते मार्गे कथं स्यादनुकीर्तनम्\n",
      "ur": "asadācarite mārge kathaṁ syād anukīrtanam\n"
    },
    "book": 3,
    "chapter": 222,
    "verse": 9
  },
  "03222010a": {
    "text": {
      "ascii": "anupraznaH saMzayo vA naitat tvayy upapadyate\n",
      "ud": "अनुप्रश्नः संशयो वा नैतत्त्वय्युपपद्यते\n",
      "ur": "anupraśnaḥ saṁśayo vā naitat tvayy upapadyate\n"
    },
    "book": 3,
    "chapter": 222,
    "verse": 10
  },
  "03222010c": {
    "text": {
      "ascii": "tathA hy upetA buddhyA tvaM kRSNasya mahiSI priyA\n",
      "ud": "तथा ह्युपेता बुद्ध्या त्वं कृष्णस्य महिषी प्रिया\n",
      "ur": "tathā hy upetā buddhyā tvaṁ kr̥ṣṇasya mahiṣī priyā\n"
    },
    "book": 3,
    "chapter": 222,
    "verse": 10
  },
  "03222011a": {
    "text": {
      "ascii": "yadaiva bhartA jAnIyAn mantramUlaparAM striyam\n",
      "ud": "यदैव भर्ता जानीयान्मन्त्रमूलपरां स्त्रियम्\n",
      "ur": "yadaiva bhartā jānīyān mantramūlaparāṁ striyam\n"
    },
    "book": 3,
    "chapter": 222,
    "verse": 11
  },
  "03222011c": {
    "text": {
      "ascii": "udvijeta tadaivAsyAH sarpAd vezmagatAd iva\n",
      "ud": "उद्विजेत तदैवास्याः सर्पाद्वेश्मगतादिव\n",
      "ur": "udvijeta tadaivāsyāḥ sarpād veśmagatād iva\n"
    },
    "book": 3,
    "chapter": 222,
    "verse": 11
  },
  "03222012a": {
    "text": {
      "ascii": "udvignasya kutaH zAntir azAntasya kutaH sukham\n",
      "ud": "उद्विग्नस्य कुतः शान्तिरशान्तस्य कुतः सुखम्\n",
      "ur": "udvignasya kutaḥ śāntir aśāntasya kutaḥ sukham\n"
    },
    "book": 3,
    "chapter": 222,
    "verse": 12
  },
  "03222012c": {
    "text": {
      "ascii": "na jAtu vazago bhartA striyAH syAn mantrakAraNAt\n",
      "ud": "न जातु वशगो भर्ता स्त्रियाः स्यान्मन्त्रकारणात्\n",
      "ur": "na jātu vaśago bhartā striyāḥ syān mantrakāraṇāt\n"
    },
    "book": 3,
    "chapter": 222,
    "verse": 12
  },
  "03222013a": {
    "text": {
      "ascii": "amitraprahitAMz cApi gadAn paramadAruNAn\n",
      "ud": "अमित्रप्रहितांश्चापि गदान्परमदारुणान्\n",
      "ur": "amitraprahitāṁś cāpi gadān paramadāruṇān\n"
    },
    "book": 3,
    "chapter": 222,
    "verse": 13
  },
  "03222013c": {
    "text": {
      "ascii": "mUlapravAdair hi viSaM prayacchanti jighAMsavaH\n",
      "ud": "मूलप्रवादैर्हि विषं प्रयच्छन्ति जिघांसवः\n",
      "ur": "mūlapravādair hi viṣaṁ prayacchanti jighāṁsavaḥ\n"
    },
    "book": 3,
    "chapter": 222,
    "verse": 13
  },
  "03222014a": {
    "text": {
      "ascii": "jihvayA yAni puruSas tvacA vApy upasevate\n",
      "ud": "जिह्वया यानि पुरुषस्त्वचा वाप्युपसेवते\n",
      "ur": "jihvayā yāni puruṣas tvacā vāpy upasevate\n"
    },
    "book": 3,
    "chapter": 222,
    "verse": 14
  },
  "03222014c": {
    "text": {
      "ascii": "tatra cUrNAni dattAni hanyuH kSipram asaMzayam\n",
      "ud": "तत्र चूर्णानि दत्तानि हन्युः क्षिप्रमसंशयम्\n",
      "ur": "tatra cūrṇāni dattāni hanyuḥ kṣipram asaṁśayam\n"
    },
    "book": 3,
    "chapter": 222,
    "verse": 14
  },
  "03222015a": {
    "text": {
      "ascii": "jalodarasamAyuktAH zvitriNaH palitAs tathA\n",
      "ud": "जलोदरसमायुक्ताः श्वित्रिणः पलितास्तथा\n",
      "ur": "jalodarasamāyuktāḥ śvitriṇaḥ palitās tathā\n"
    },
    "book": 3,
    "chapter": 222,
    "verse": 15
  },
  "03222015c": {
    "text": {
      "ascii": "apumAMsaH kRtAH strIbhir jaDAndhabadhirAs tathA\n",
      "ud": "अपुमांसः कृताः स्त्रीभिर्जडान्धबधिरास्तथा\n",
      "ur": "apumāṁsaḥ kr̥tāḥ strībhir jaḍāndhabadhirās tathā\n"
    },
    "book": 3,
    "chapter": 222,
    "verse": 15
  },
  "03222016a": {
    "text": {
      "ascii": "pApAnugAs tu pApAs tAH patIn upasRjanty uta\n",
      "ud": "पापानुगास्तु पापास्ताः पतीनुपसृजन्त्युत\n",
      "ur": "pāpānugās tu pāpās tāḥ patīn upasr̥janty uta\n"
    },
    "book": 3,
    "chapter": 222,
    "verse": 16
  },
  "03222016c": {
    "text": {
      "ascii": "na jAtu vipriyaM bhartuH striyA kAryaM kathaM cana\n",
      "ud": "न जातु विप्रियं भर्तुः स्त्रिया कार्यं कथंचन\n",
      "ur": "na jātu vipriyaṁ bhartuḥ striyā kāryaṁ kathaṁ cana\n"
    },
    "book": 3,
    "chapter": 222,
    "verse": 16
  },
  "03222017a": {
    "text": {
      "ascii": "vartAmy ahaM tu yAM vRttiM pANDaveSu mahAtmasu\n",
      "ud": "वर्ताम्यहं तु यां वृत्तिं पाण्डवेषु महात्मसु\n",
      "ur": "vartāmy ahaṁ tu yāṁ vr̥ttiṁ pāṇḍaveṣu mahātmasu\n"
    },
    "book": 3,
    "chapter": 222,
    "verse": 17
  },
  "03222017c": {
    "text": {
      "ascii": "tAM sarvAM zRNu me satyAM satyabhAme yazasvini\n",
      "ud": "तां सर्वां शृणु मे सत्यां सत्यभामे यशस्विनि\n",
      "ur": "tāṁ sarvāṁ śr̥ṇu me satyāṁ satyabhāme yaśasvini\n"
    },
    "book": 3,
    "chapter": 222,
    "verse": 17
  },
  "03222018a": {
    "text": {
      "ascii": "ahaMkAraM vihAyAhaM kAmakrodhau ca sarvadA\n",
      "ud": "अहंकारं विहायाहं कामक्रोधौ च सर्वदा\n",
      "ur": "ahaṁkāraṁ vihāyāhaṁ kāmakrodhau ca sarvadā\n"
    },
    "book": 3,
    "chapter": 222,
    "verse": 18
  },
  "03222018c": {
    "text": {
      "ascii": "sadArAn pANDavAn nityaM prayatopacarAmy aham\n",
      "ud": "सदारान्पाण्डवान्नित्यं प्रयतोपचराम्यहम्\n",
      "ur": "sadārān pāṇḍavān nityaṁ prayatopacarāmy aham\n"
    },
    "book": 3,
    "chapter": 222,
    "verse": 18
  },
  "03222019a": {
    "text": {
      "ascii": "praNayaM pratisaMgRhya nidhAyAtmAnam Atmani\n",
      "ud": "प्रणयं प्रतिसंगृह्य निधायात्मानमात्मनि\n",
      "ur": "praṇayaṁ pratisaṁgr̥hya nidhāyātmānam ātmani\n"
    },
    "book": 3,
    "chapter": 222,
    "verse": 19
  },
  "03222019c": {
    "text": {
      "ascii": "zuzrUSur nirabhImAnA patInAM cittarakSiNI\n",
      "ud": "शुश्रूषुर्निरभीमाना पतीनां चित्तरक्षिणी\n",
      "ur": "śuśrūṣur nirabhīmānā patīnāṁ cittarakṣiṇī\n"
    },
    "book": 3,
    "chapter": 222,
    "verse": 19
  },
  "03222020a": {
    "text": {
      "ascii": "durvyAhRtAc chaGkamAnA duHsthitAd duravekSitAt\n",
      "ud": "दुर्व्याहृताच्छङ्कमाना दुःस्थिताद्दुरवेक्षितात्\n",
      "ur": "durvyāhr̥tāc chaṅkamānā duḥsthitād duravekṣitāt\n"
    },
    "book": 3,
    "chapter": 222,
    "verse": 20
  },
  "03222020c": {
    "text": {
      "ascii": "durAsitAd durvrajitAd iGgitAdhyAsitAd api\n",
      "ud": "दुरासिताद्दुर्व्रजितादिङ्गिताध्यासितादपि\n",
      "ur": "durāsitād durvrajitād iṅgitādhyāsitād api\n"
    },
    "book": 3,
    "chapter": 222,
    "verse": 20
  },
  "03222021a": {
    "text": {
      "ascii": "sUryavaizvAnaranibhAn somakalpAn mahArathAn\n",
      "ud": "सूर्यवैश्वानरनिभान्सोमकल्पान्महारथान्\n",
      "ur": "sūryavaiśvānaranibhān somakalpān mahārathān\n"
    },
    "book": 3,
    "chapter": 222,
    "verse": 21
  },
  "03222021c": {
    "text": {
      "ascii": "seve cakSurhaNaH pArthAn ugratejaHpratApinaH\n",
      "ud": "सेवे चक्षुर्हणः पार्थानुग्रतेजःप्रतापिनः\n",
      "ur": "seve cakṣurhaṇaḥ pārthān ugratejaḥpratāpinaḥ\n"
    },
    "book": 3,
    "chapter": 222,
    "verse": 21
  },
  "03222022a": {
    "text": {
      "ascii": "devo manuSyo gandharvo yuvA cApi svalaMkRtaH\n",
      "ud": "देवो मनुष्यो गन्धर्वो युवा चापि स्वलंकृतः\n",
      "ur": "devo manuṣyo gandharvo yuvā cāpi svalaṁkr̥taḥ\n"
    },
    "book": 3,
    "chapter": 222,
    "verse": 22
  },
  "03222022c": {
    "text": {
      "ascii": "dravyavAn abhirUpo vA na me 'nyaH puruSo mataH\n",
      "ud": "द्रव्यवानभिरूपो वा न मेऽन्यः पुरुषो मतः\n",
      "ur": "dravyavān abhirūpo vā na me ’nyaḥ puruṣo mataḥ\n"
    },
    "book": 3,
    "chapter": 222,
    "verse": 22
  },
  "03222023a": {
    "text": {
      "ascii": "nAbhuktavati nAsnAte nAsaMviSTe ca bhartari\n",
      "ud": "नाभुक्तवति नास्नाते नासंविष्टे च भर्तरि\n",
      "ur": "nābhuktavati nāsnāte nāsaṁviṣṭe ca bhartari\n"
    },
    "book": 3,
    "chapter": 222,
    "verse": 23
  },
  "03222023c": {
    "text": {
      "ascii": "na saMvizAmi nAznAmi sadA karmakareSv api\n",
      "ud": "न संविशामि नाश्नामि सदा कर्मकरेष्वपि\n",
      "ur": "na saṁviśāmi nāśnāmi sadā karmakareṣv api\n"
    },
    "book": 3,
    "chapter": 222,
    "verse": 23
  },
  "03222024a": {
    "text": {
      "ascii": "kSetrAd vanAd vA grAmAd vA bhartAraM gRham Agatam\n",
      "ud": "क्षेत्राद्वनाद्वा ग्रामाद्वा भर्तारं गृहमागतम्\n",
      "ur": "kṣetrād vanād vā grāmād vā bhartāraṁ gr̥ham āgatam\n"
    },
    "book": 3,
    "chapter": 222,
    "verse": 24
  },
  "03222024c": {
    "text": {
      "ascii": "pratyutthAyAbhinandAmi Asanenodakena ca\n",
      "ud": "प्रत्युत्थायाभिनन्दामि आसनेनोदकेन च\n",
      "ur": "pratyutthāyābhinandāmi āsanenodakena ca\n"
    },
    "book": 3,
    "chapter": 222,
    "verse": 24
  },
  "03222025a": {
    "text": {
      "ascii": "pramRSTabhANDA mRSTAnnA kAle bhojanadAyinI\n",
      "ud": "प्रमृष्टभाण्डा मृष्टान्ना काले भोजनदायिनी\n",
      "ur": "pramr̥ṣṭabhāṇḍā mr̥ṣṭānnā kāle bhojanadāyinī\n"
    },
    "book": 3,
    "chapter": 222,
    "verse": 25
  },
  "03222025c": {
    "text": {
      "ascii": "saMyatA guptadhAnyA ca susaMmRSTanivezanA\n",
      "ud": "संयता गुप्तधान्या च सुसंमृष्टनिवेशना\n",
      "ur": "saṁyatā guptadhānyā ca susaṁmr̥ṣṭaniveśanā\n"
    },
    "book": 3,
    "chapter": 222,
    "verse": 25
  },
  "03222026a": {
    "text": {
      "ascii": "atiraskRtasaMbhASA duHstriyo nAnusevatI\n",
      "ud": "अतिरस्कृतसंभाषा दुःस्त्रियो नानुसेवती\n",
      "ur": "atiraskr̥tasaṁbhāṣā duḥstriyo nānusevatī\n"
    },
    "book": 3,
    "chapter": 222,
    "verse": 26
  },
  "03222026c": {
    "text": {
      "ascii": "anukUlavatI nityaM bhavAmy analasA sadA\n",
      "ud": "अनुकूलवती नित्यं भवाम्यनलसा सदा\n",
      "ur": "anukūlavatī nityaṁ bhavāmy analasā sadā\n"
    },
    "book": 3,
    "chapter": 222,
    "verse": 26
  },
  "03222027a": {
    "text": {
      "ascii": "anarme cApi hasanaM dvAri sthAnam abhIkSNazaH\n",
      "ud": "अनर्मे चापि हसनं द्वारि स्थानमभीक्ष्णशः\n",
      "ur": "anarme cāpi hasanaṁ dvāri sthānam abhīkṣṇaśaḥ\n"
    },
    "book": 3,
    "chapter": 222,
    "verse": 27
  },
  "03222027c": {
    "text": {
      "ascii": "avaskare cirasthAnaM niSkuTeSu ca varjaye\n",
      "ud": "अवस्करे चिरस्थानं निष्कुटेषु च वर्जये\n",
      "ur": "avaskare cirasthānaṁ niṣkuṭeṣu ca varjaye\n"
    },
    "book": 3,
    "chapter": 222,
    "verse": 27
  },
  "03222028a": {
    "text": {
      "ascii": "atihAsAtiroSau ca krodhasthAnaM ca varjaye\n",
      "ud": "अतिहासातिरोषौ च क्रोधस्थानं च वर्जये\n",
      "ur": "atihāsātiroṣau ca krodhasthānaṁ ca varjaye\n"
    },
    "book": 3,
    "chapter": 222,
    "verse": 28
  },
  "03222028c": {
    "text": {
      "ascii": "niratAhaM sadA satye bhartqNAm upasevane\n",
      "ud": "निरताहं सदा सत्ये भर्तॄणामुपसेवने\n",
      "ur": "niratāhaṁ sadā satye bhartr̥̄ṇām upasevane\n"
    },
    "book": 3,
    "chapter": 222,
    "verse": 28
  },
  "03222028e": {
    "text": {
      "ascii": "sarvathA bhartRrahitaM na mameSTaM kathaM cana\n",
      "ud": "सर्वथा भर्तृरहितं न ममेष्टं कथंचन\n",
      "ur": "sarvathā bhartr̥rahitaṁ na mameṣṭaṁ kathaṁ cana\n"
    },
    "book": 3,
    "chapter": 222,
    "verse": 28
  },
  "03222029a": {
    "text": {
      "ascii": "yadA pravasate bhartA kuTumbArthena kena cit\n",
      "ud": "यदा प्रवसते भर्ता कुटुम्बार्थेन केनचित्\n",
      "ur": "yadā pravasate bhartā kuṭumbārthena kena cit\n"
    },
    "book": 3,
    "chapter": 222,
    "verse": 29
  },
  "03222029c": {
    "text": {
      "ascii": "sumanovarNakApetA bhavAmi vratacAriNI\n",
      "ud": "सुमनोवर्णकापेता भवामि व्रतचारिणी\n",
      "ur": "sumanovarṇakāpetā bhavāmi vratacāriṇī\n"
    },
    "book": 3,
    "chapter": 222,
    "verse": 29
  },
  "03222030a": {
    "text": {
      "ascii": "yac ca bhartA na pibati yac ca bhartA na khAdati\n",
      "ud": "यच्च भर्ता न पिबति यच्च भर्ता न खादति\n",
      "ur": "yac ca bhartā na pibati yac ca bhartā na khādati\n"
    },
    "book": 3,
    "chapter": 222,
    "verse": 30
  },
  "03222030c": {
    "text": {
      "ascii": "yac ca nAznAti me bhartA sarvaM tad varjayAmy aham\n",
      "ud": "यच्च नाश्नाति मे भर्ता सर्वं तद्वर्जयाम्यहम्\n",
      "ur": "yac ca nāśnāti me bhartā sarvaṁ tad varjayāmy aham\n"
    },
    "book": 3,
    "chapter": 222,
    "verse": 30
  },
  "03222031a": {
    "text": {
      "ascii": "yathopadezaM niyatA vartamAnA varAGgane\n",
      "ud": "यथोपदेशं नियता वर्तमाना वराङ्गने\n",
      "ur": "yathopadeśaṁ niyatā vartamānā varāṅgane\n"
    },
    "book": 3,
    "chapter": 222,
    "verse": 31
  },
  "03222031c": {
    "text": {
      "ascii": "svalaMkRtA suprayatA bhartuH priyahite ratA\n",
      "ud": "स्वलंकृता सुप्रयता भर्तुः प्रियहिते रता\n",
      "ur": "svalaṁkr̥tā suprayatā bhartuḥ priyahite ratā\n"
    },
    "book": 3,
    "chapter": 222,
    "verse": 31
  },
  "03222032a": {
    "text": {
      "ascii": "ye ca dharmAH kuTumbeSu zvazrvA me kathitAH purA\n",
      "ud": "ये च धर्माः कुटुम्बेषु श्वश्र्वा मे कथिताः पुरा\n",
      "ur": "ye ca dharmāḥ kuṭumbeṣu śvaśrvā me kathitāḥ purā\n"
    },
    "book": 3,
    "chapter": 222,
    "verse": 32
  },
  "03222032c": {
    "text": {
      "ascii": "bhikSAbalizrAddham iti sthAlIpAkAz ca parvasu\n",
      "ud": "भिक्षाबलिश्राद्धमिति स्थालीपाकाश्च पर्वसु\n",
      "ur": "bhikṣābaliśrāddham iti sthālīpākāś ca parvasu\n"
    },
    "book": 3,
    "chapter": 222,
    "verse": 32
  },
  "03222032e": {
    "text": {
      "ascii": "mAnyAnAM mAnasatkArA ye cAnye viditA mayA\n",
      "ud": "मान्यानां मानसत्कारा ये चान्ये विदिता मया\n",
      "ur": "mānyānāṁ mānasatkārā ye cānye viditā mayā\n"
    },
    "book": 3,
    "chapter": 222,
    "verse": 32
  },
  "03222033a": {
    "text": {
      "ascii": "tAn sarvAn anuvartAmi divArAtram atandritA\n",
      "ud": "तान्सर्वाननुवर्तामि दिवारात्रमतन्द्रिता\n",
      "ur": "tān sarvān anuvartāmi divārātram atandritā\n"
    },
    "book": 3,
    "chapter": 222,
    "verse": 33
  },
  "03222033c": {
    "text": {
      "ascii": "vinayAn niyamAMz cApi sadA sarvAtmanA zritA\n",
      "ud": "विनयान्नियमांश्चापि सदा सर्वात्मना श्रिता\n",
      "ur": "vinayān niyamāṁś cāpi sadā sarvātmanā śritā\n"
    },
    "book": 3,
    "chapter": 222,
    "verse": 33
  },
  "03222034a": {
    "text": {
      "ascii": "mRdUn sataH satyazIlAn satyadharmAnupAlinaH\n",
      "ud": "मृदून्सतः सत्यशीलान्सत्यधर्मानुपालिनः\n",
      "ur": "mr̥dūn sataḥ satyaśīlān satyadharmānupālinaḥ\n"
    },
    "book": 3,
    "chapter": 222,
    "verse": 34
  },
  "03222034c": {
    "text": {
      "ascii": "AzIviSAn iva kruddhAn patIn paricarAmy aham\n",
      "ud": "आशीविषानिव क्रुद्धान्पतीन्परिचराम्यहम्\n",
      "ur": "āśīviṣān iva kruddhān patīn paricarāmy aham\n"
    },
    "book": 3,
    "chapter": 222,
    "verse": 34
  },
  "03222035a": {
    "text": {
      "ascii": "patyAzrayo hi me dharmo mataH strINAM sanAtanaH\n",
      "ud": "पत्याश्रयो हि मे धर्मो मतः स्त्रीणां सनातनः\n",
      "ur": "patyāśrayo hi me dharmo mataḥ strīṇāṁ sanātanaḥ\n"
    },
    "book": 3,
    "chapter": 222,
    "verse": 35
  },
  "03222035c": {
    "text": {
      "ascii": "sa devaH sA gatir nAnyA tasya kA vipriyaM caret\n",
      "ud": "स देवः सा गतिर्नान्या तस्य का विप्रियं चरेत्\n",
      "ur": "sa devaḥ sā gatir nānyā tasya kā vipriyaṁ caret\n"
    },
    "book": 3,
    "chapter": 222,
    "verse": 35
  },
  "03222036a": {
    "text": {
      "ascii": "ahaM patIn nAtizaye nAtyazne nAtibhUSaye\n",
      "ud": "अहं पतीन्नातिशये नात्यश्ने नातिभूषये\n",
      "ur": "ahaṁ patīn nātiśaye nātyaśne nātibhūṣaye\n"
    },
    "book": 3,
    "chapter": 222,
    "verse": 36
  },
  "03222036c": {
    "text": {
      "ascii": "nApi parivade zvazrUM sarvadA pariyantritA\n",
      "ud": "नापि परिवदे श्वश्रूं सर्वदा परियन्त्रिता\n",
      "ur": "nāpi parivade śvaśrūṁ sarvadā pariyantritā\n"
    },
    "book": 3,
    "chapter": 222,
    "verse": 36
  },
  "03222037a": {
    "text": {
      "ascii": "avadhAnena subhage nityotthAnatayaiva ca\n",
      "ud": "अवधानेन सुभगे नित्योत्थानतयैव च\n",
      "ur": "avadhānena subhage nityotthānatayaiva ca\n"
    },
    "book": 3,
    "chapter": 222,
    "verse": 37
  },
  "03222037c": {
    "text": {
      "ascii": "bhartAro vazagA mahyaM guruzuzrUSaNena ca\n",
      "ud": "भर्तारो वशगा मह्यं गुरुशुश्रूषणेन च\n",
      "ur": "bhartāro vaśagā mahyaṁ guruśuśrūṣaṇena ca\n"
    },
    "book": 3,
    "chapter": 222,
    "verse": 37
  },
  "03222038a": {
    "text": {
      "ascii": "nityam AryAm ahaM kuntIM vIrasUM satyavAdinIm\n",
      "ud": "नित्यमार्यामहं कुन्तीं वीरसूं सत्यवादिनीम्\n",
      "ur": "nityam āryām ahaṁ kuntīṁ vīrasūṁ satyavādinīm\n"
    },
    "book": 3,
    "chapter": 222,
    "verse": 38
  },
  "03222038c": {
    "text": {
      "ascii": "svayaM paricarAmy ekA snAnAcchAdanabhojanaiH\n",
      "ud": "स्वयं परिचराम्येका स्नानाच्छादनभोजनैः\n",
      "ur": "svayaṁ paricarāmy ekā snānācchādanabhojanaiḥ\n"
    },
    "book": 3,
    "chapter": 222,
    "verse": 38
  },
  "03222039a": {
    "text": {
      "ascii": "naitAm atizaye jAtu vastrabhUSaNabhojanaiH\n",
      "ud": "नैतामतिशये जातु वस्त्रभूषणभोजनैः\n",
      "ur": "naitām atiśaye jātu vastrabhūṣaṇabhojanaiḥ\n"
    },
    "book": 3,
    "chapter": 222,
    "verse": 39
  },
  "03222039c": {
    "text": {
      "ascii": "nApi parivade cAhaM tAM pRthAM pRthivIsamAm\n",
      "ud": "नापि परिवदे चाहं तां पृथां पृथिवीसमाम्\n",
      "ur": "nāpi parivade cāhaṁ tāṁ pr̥thāṁ pr̥thivīsamām\n"
    },
    "book": 3,
    "chapter": 222,
    "verse": 39
  },
  "03222040a": {
    "text": {
      "ascii": "aSTAv agre brAhmaNAnAM sahasrANi sma nityadA\n",
      "ud": "अष्टावग्रे ब्राह्मणानां सहस्राणि स्म नित्यदा\n",
      "ur": "aṣṭāv agre brāhmaṇānāṁ sahasrāṇi sma nityadā\n"
    },
    "book": 3,
    "chapter": 222,
    "verse": 40
  },
  "03222040c": {
    "text": {
      "ascii": "bhuJjate rukmapAtrISu yudhiSThiranivezane\n",
      "ud": "भुञ्जते रुक्मपात्रीषु युधिष्ठिरनिवेशने\n",
      "ur": "bhuñjate rukmapātrīṣu yudhiṣṭhiraniveśane\n"
    },
    "book": 3,
    "chapter": 222,
    "verse": 40
  },
  "03222041a": {
    "text": {
      "ascii": "aSTAzItisahasrANi snAtakA gRhamedhinaH\n",
      "ud": "अष्टाशीतिसहस्राणि स्नातका गृहमेधिनः\n",
      "ur": "aṣṭāśītisahasrāṇi snātakā gr̥hamedhinaḥ\n"
    },
    "book": 3,
    "chapter": 222,
    "verse": 41
  },
  "03222041c": {
    "text": {
      "ascii": "triMzaddAsIka ekaiko yAn bibharti yudhiSThiraH\n",
      "ud": "त्रिंशद्दासीक एकैको यान्बिभर्ति युधिष्ठिरः\n",
      "ur": "triṁśaddāsīka ekaiko yān bibharti yudhiṣṭhiraḥ\n"
    },
    "book": 3,
    "chapter": 222,
    "verse": 41
  },
  "03222042a": {
    "text": {
      "ascii": "dazAnyAni sahasrANi yeSAm annaM susaMskRtam\n",
      "ud": "दशान्यानि सहस्राणि येषामन्नं सुसंस्कृतम्\n",
      "ur": "daśānyāni sahasrāṇi yeṣām annaṁ susaṁskr̥tam\n"
    },
    "book": 3,
    "chapter": 222,
    "verse": 42
  },
  "03222042c": {
    "text": {
      "ascii": "hriyate rukmapAtrIbhir yatInAm UrdhvaretasAm\n",
      "ud": "ह्रियते रुक्मपात्रीभिर्यतीनामूर्ध्वरेतसाम्\n",
      "ur": "hriyate rukmapātrībhir yatīnām ūrdhvaretasām\n"
    },
    "book": 3,
    "chapter": 222,
    "verse": 42
  },
  "03222043a": {
    "text": {
      "ascii": "tAn sarvAn agrahAreNa brAhmaNAn brahmavAdinaH\n",
      "ud": "तान्सर्वानग्रहारेण ब्राह्मणान्ब्रह्मवादिनः\n",
      "ur": "tān sarvān agrahāreṇa brāhmaṇān brahmavādinaḥ\n"
    },
    "book": 3,
    "chapter": 222,
    "verse": 43
  },
  "03222043c": {
    "text": {
      "ascii": "yathArhaM pUjayAmi sma pAnAcchAdanabhojanaiH\n",
      "ud": "यथार्हं पूजयामि स्म पानाच्छादनभोजनैः\n",
      "ur": "yathārhaṁ pūjayāmi sma pānācchādanabhojanaiḥ\n"
    },
    "book": 3,
    "chapter": 222,
    "verse": 43
  },
  "03222044a": {
    "text": {
      "ascii": "zataM dAsIsahasrANi kaunteyasya mahAtmanaH\n",
      "ud": "शतं दासीसहस्राणि कौन्तेयस्य महात्मनः\n",
      "ur": "śataṁ dāsīsahasrāṇi kaunteyasya mahātmanaḥ\n"
    },
    "book": 3,
    "chapter": 222,
    "verse": 44
  },
  "03222044c": {
    "text": {
      "ascii": "kambukeyUradhAriNyo niSkakaNThyaH svalaMkRtAH\n",
      "ud": "कम्बुकेयूरधारिण्यो निष्ककण्ठ्यः स्वलंकृताः\n",
      "ur": "kambukeyūradhāriṇyo niṣkakaṇṭhyaḥ svalaṁkr̥tāḥ\n"
    },
    "book": 3,
    "chapter": 222,
    "verse": 44
  },
  "03222045a": {
    "text": {
      "ascii": "mahArhamAlyAbharaNAH suvarNAz candanokSitAH\n",
      "ud": "महार्हमाल्याभरणाः सुवर्णाश्चन्दनोक्षिताः\n",
      "ur": "mahārhamālyābharaṇāḥ suvarṇāś candanokṣitāḥ\n"
    },
    "book": 3,
    "chapter": 222,
    "verse": 45
  },
  "03222045c": {
    "text": {
      "ascii": "maNIn hema ca bibhratyo nRtyagItavizAradAH\n",
      "ud": "मणीन्हेम च बिभ्रत्यो नृत्यगीतविशारदाः\n",
      "ur": "maṇīn hema ca bibhratyo nr̥tyagītaviśāradāḥ\n"
    },
    "book": 3,
    "chapter": 222,
    "verse": 45
  },
  "03222046a": {
    "text": {
      "ascii": "tAsAM nAma ca rUpaM ca bhojanAcchAdanAni ca\n",
      "ud": "तासां नाम च रूपं च भोजनाच्छादनानि च\n",
      "ur": "tāsāṁ nāma ca rūpaṁ ca bhojanācchādanāni ca\n"
    },
    "book": 3,
    "chapter": 222,
    "verse": 46
  },
  "03222046c": {
    "text": {
      "ascii": "sarvAsAm eva vedAhaM karma caiva kRtAkRtam\n",
      "ud": "सर्वासामेव वेदाहं कर्म चैव कृताकृतम्\n",
      "ur": "sarvāsām eva vedāhaṁ karma caiva kr̥tākr̥tam\n"
    },
    "book": 3,
    "chapter": 222,
    "verse": 46
  },
  "03222047a": {
    "text": {
      "ascii": "zataM dAsIsahasrANi kuntIputrasya dhImataH\n",
      "ud": "शतं दासीसहस्राणि कुन्तीपुत्रस्य धीमतः\n",
      "ur": "śataṁ dāsīsahasrāṇi kuntīputrasya dhīmataḥ\n"
    },
    "book": 3,
    "chapter": 222,
    "verse": 47
  },
  "03222047c": {
    "text": {
      "ascii": "pAtrIhastA divArAtram atithIn bhojayanty uta\n",
      "ud": "पात्रीहस्ता दिवारात्रमतिथीन्भोजयन्त्युत\n",
      "ur": "pātrīhastā divārātram atithīn bhojayanty uta\n"
    },
    "book": 3,
    "chapter": 222,
    "verse": 47
  },
  "03222048a": {
    "text": {
      "ascii": "zatam azvasahasrANi daza nAgAyutAni ca\n",
      "ud": "शतमश्वसहस्राणि दश नागायुतानि च\n",
      "ur": "śatam aśvasahasrāṇi daśa nāgāyutāni ca\n"
    },
    "book": 3,
    "chapter": 222,
    "verse": 48
  },
  "03222048c": {
    "text": {
      "ascii": "yudhiSThirasyAnuyAtram indraprasthanivAsinaH\n",
      "ud": "युधिष्ठिरस्यानुयात्रमिन्द्रप्रस्थनिवासिनः\n",
      "ur": "yudhiṣṭhirasyānuyātram indraprasthanivāsinaḥ\n"
    },
    "book": 3,
    "chapter": 222,
    "verse": 48
  },
  "03222049a": {
    "text": {
      "ascii": "etad AsIt tadA rAjJo yan mahIM paryapAlayat\n",
      "ud": "एतदासीत्तदा राज्ञो यन्महीं पर्यपालयत्\n",
      "ur": "etad āsīt tadā rājño yan mahīṁ paryapālayat\n"
    },
    "book": 3,
    "chapter": 222,
    "verse": 49
  },
  "03222049c": {
    "text": {
      "ascii": "yeSAM saMkhyAvidhiM caiva pradizAmi zRNomi ca\n",
      "ud": "येषां संख्याविधिं चैव प्रदिशामि शृणोमि च\n",
      "ur": "yeṣāṁ saṁkhyāvidhiṁ caiva pradiśāmi śr̥ṇomi ca\n"
    },
    "book": 3,
    "chapter": 222,
    "verse": 49
  },
  "03222050a": {
    "text": {
      "ascii": "antaHpurANAM sarveSAM bhRtyAnAM caiva sarvazaH\n",
      "ud": "अन्तःपुराणां सर्वेषां भृत्यानां चैव सर्वशः\n",
      "ur": "antaḥpurāṇāṁ sarveṣāṁ bhr̥tyānāṁ caiva sarvaśaḥ\n"
    },
    "book": 3,
    "chapter": 222,
    "verse": 50
  },
  "03222050c": {
    "text": {
      "ascii": "A gopAlAvipAlebhyaH sarvaM veda kRtAkRtam\n",
      "ud": "आ गोपालाविपालेभ्यः सर्वं वेद कृताकृतम्\n",
      "ur": "ā gopālāvipālebhyaḥ sarvaṁ veda kr̥tākr̥tam\n"
    },
    "book": 3,
    "chapter": 222,
    "verse": 50
  },
  "03222051a": {
    "text": {
      "ascii": "sarvaM rAjJaH samudayam AyaM ca vyayam eva ca\n",
      "ud": "सर्वं राज्ञः समुदयमायं च व्ययमेव च\n",
      "ur": "sarvaṁ rājñaḥ samudayam āyaṁ ca vyayam eva ca\n"
    },
    "book": 3,
    "chapter": 222,
    "verse": 51
  },
  "03222051c": {
    "text": {
      "ascii": "ekAhaM vedmi kalyANi pANDavAnAM yazasvinAm\n",
      "ud": "एकाहं वेद्मि कल्याणि पाण्डवानां यशस्विनाम्\n",
      "ur": "ekāhaṁ vedmi kalyāṇi pāṇḍavānāṁ yaśasvinām\n"
    },
    "book": 3,
    "chapter": 222,
    "verse": 51
  },
  "03222052a": {
    "text": {
      "ascii": "mayi sarvaM samAsajya kuTumbaM bharatarSabhAH\n",
      "ud": "मयि सर्वं समासज्य कुटुम्बं भरतर्षभाः\n",
      "ur": "mayi sarvaṁ samāsajya kuṭumbaṁ bharatarṣabhāḥ\n"
    },
    "book": 3,
    "chapter": 222,
    "verse": 52
  },
  "03222052c": {
    "text": {
      "ascii": "upAsanaratAH sarve ghaTante sma zubhAnane\n",
      "ud": "उपासनरताः सर्वे घटन्ते स्म शुभानने\n",
      "ur": "upāsanaratāḥ sarve ghaṭante sma śubhānane\n"
    },
    "book": 3,
    "chapter": 222,
    "verse": 52
  },
  "03222053a": {
    "text": {
      "ascii": "tam ahaM bhAram Asaktam anAdhRSyaM durAtmabhiH\n",
      "ud": "तमहं भारमासक्तमनाधृष्यं दुरात्मभिः\n",
      "ur": "tam ahaṁ bhāram āsaktam anādhr̥ṣyaṁ durātmabhiḥ\n"
    },
    "book": 3,
    "chapter": 222,
    "verse": 53
  },
  "03222053c": {
    "text": {
      "ascii": "sukhaM sarvaM parityajya rAtryahAni ghaTAmi vai\n",
      "ud": "सुखं सर्वं परित्यज्य रात्र्यहानि घटामि वै\n",
      "ur": "sukhaṁ sarvaṁ parityajya rātryahāni ghaṭāmi vai\n"
    },
    "book": 3,
    "chapter": 222,
    "verse": 53
  },
  "03222054a": {
    "text": {
      "ascii": "adhRSyaM varuNasyeva nidhipUrNam ivodadhim\n",
      "ud": "अधृष्यं वरुणस्येव निधिपूर्णमिवोदधिम्\n",
      "ur": "adhr̥ṣyaṁ varuṇasyeva nidhipūrṇam ivodadhim\n"
    },
    "book": 3,
    "chapter": 222,
    "verse": 54
  },
  "03222054c": {
    "text": {
      "ascii": "ekAhaM vedmi kozaM vai patInAM dharmacAriNAm\n",
      "ud": "एकाहं वेद्मि कोशं वै पतीनां धर्मचारिणाम्\n",
      "ur": "ekāhaṁ vedmi kośaṁ vai patīnāṁ dharmacāriṇām\n"
    },
    "book": 3,
    "chapter": 222,
    "verse": 54
  },
  "03222055a": {
    "text": {
      "ascii": "anizAyAM nizAyAM ca sahAyAH kSutpipAsayoH\n",
      "ud": "अनिशायां निशायां च सहायाः क्षुत्पिपासयोः\n",
      "ur": "aniśāyāṁ niśāyāṁ ca sahāyāḥ kṣutpipāsayoḥ\n"
    },
    "book": 3,
    "chapter": 222,
    "verse": 55
  },
  "03222055c": {
    "text": {
      "ascii": "ArAdhayantyAH kauravyAMs tulyA rAtrir ahaz ca me\n",
      "ud": "आराधयन्त्याः कौरव्यांस्तुल्या रात्रिरहश्च मे\n",
      "ur": "ārādhayantyāḥ kauravyāṁs tulyā rātrir ahaś ca me\n"
    },
    "book": 3,
    "chapter": 222,
    "verse": 55
  },
  "03222056a": {
    "text": {
      "ascii": "prathamaM pratibudhyAmi caramaM saMvizAmi ca\n",
      "ud": "प्रथमं प्रतिबुध्यामि चरमं संविशामि च\n",
      "ur": "prathamaṁ pratibudhyāmi caramaṁ saṁviśāmi ca\n"
    },
    "book": 3,
    "chapter": 222,
    "verse": 56
  },
  "03222056c": {
    "text": {
      "ascii": "nityakAlam ahaM satye etat saMvananaM mama\n",
      "ud": "नित्यकालमहं सत्ये एतत्संवननं मम\n",
      "ur": "nityakālam ahaṁ satye etat saṁvananaṁ mama\n"
    },
    "book": 3,
    "chapter": 222,
    "verse": 56
  },
  "03222057a": {
    "text": {
      "ascii": "etaj jAnAmy ahaM kartuM bhartRsaMvananaM mahat\n",
      "ud": "एतज्जानाम्यहं कर्तुं भर्तृसंवननं महत्\n",
      "ur": "etaj jānāmy ahaṁ kartuṁ bhartr̥saṁvananaṁ mahat\n"
    },
    "book": 3,
    "chapter": 222,
    "verse": 57
  },
  "03222057c": {
    "text": {
      "ascii": "asatstrINAM samAcAraM nAhaM kuryAM na kAmaye\n",
      "ud": "असत्स्त्रीणां समाचारं नाहं कुर्यां न कामये\n",
      "ur": "asatstrīṇāṁ samācāraṁ nāhaṁ kuryāṁ na kāmaye\n"
    },
    "book": 3,
    "chapter": 222,
    "verse": 57
  },
  "03222058a": {
    "text": {
      "ascii": "tac chrutvA dharmasahitaM vyAhRtaM kRSNayA tadA\n",
      "ud": "तच्छ्रुत्वा धर्मसहितं व्याहृतं कृष्णया तदा\n",
      "ur": "tac chrutvā dharmasahitaṁ vyāhr̥taṁ kr̥ṣṇayā tadā\n"
    },
    "book": 3,
    "chapter": 222,
    "verse": 58
  },
  "03222058c": {
    "text": {
      "ascii": "uvAca satyA satkRtya pAJcAlIM dharmacAriNIm\n",
      "ud": "उवाच सत्या सत्कृत्य पाञ्चालीं धर्मचारिणीम्\n",
      "ur": "uvāca satyā satkr̥tya pāñcālīṁ dharmacāriṇīm\n"
    },
    "book": 3,
    "chapter": 222,
    "verse": 58
  },
  "03222059a": {
    "text": {
      "ascii": "abhipannAsmi pAJcAli yAjJaseni kSamasva me\n",
      "ud": "अभिपन्नास्मि पाञ्चालि याज्ञसेनि क्षमस्व मे\n",
      "ur": "abhipannāsmi pāñcāli yājñaseni kṣamasva me\n"
    },
    "book": 3,
    "chapter": 222,
    "verse": 59
  },
  "03222059c": {
    "text": {
      "ascii": "kAmakAraH sakhInAM hi sopahAsaM prabhASitum\n",
      "ud": "कामकारः सखीनां हि सोपहासं प्रभाषितुम्\n",
      "ur": "kāmakāraḥ sakhīnāṁ hi sopahāsaṁ prabhāṣitum\n"
    },
    "book": 3,
    "chapter": 222,
    "verse": 59
  }
}