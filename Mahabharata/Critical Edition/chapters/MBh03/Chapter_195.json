{
  "03195001": {
    "text": {
      "ascii": "mArkaNDeya uvAca\n",
      "ud": "मार्कण्डेय उवाच\n",
      "ur": "mārkaṇḍeya uvāca\n"
    },
    "book": 3,
    "chapter": 195,
    "verse": 1
  },
  "03195001a": {
    "text": {
      "ascii": "dhundhur nAma mahAtejAs tayoH putro mahAdyutiH\n",
      "ud": "धुन्धुर्नाम महातेजास्तयोः पुत्रो महाद्युतिः\n",
      "ur": "dhundhur nāma mahātejās tayoḥ putro mahādyutiḥ\n"
    },
    "book": 3,
    "chapter": 195,
    "verse": 1
  },
  "03195001c": {
    "text": {
      "ascii": "sa tapo 'tapyata mahan mahAvIryaparAkramaH\n",
      "ud": "स तपोऽतप्यत महन्महावीर्यपराक्रमः\n",
      "ur": "sa tapo ’tapyata mahan mahāvīryaparākramaḥ\n"
    },
    "book": 3,
    "chapter": 195,
    "verse": 1
  },
  "03195002a": {
    "text": {
      "ascii": "atiSThad ekapAdena kRzo dhamanisaMtataH\n",
      "ud": "अतिष्ठदेकपादेन कृशो धमनिसंततः\n",
      "ur": "atiṣṭhad ekapādena kr̥śo dhamanisaṁtataḥ\n"
    },
    "book": 3,
    "chapter": 195,
    "verse": 2
  },
  "03195002c": {
    "text": {
      "ascii": "tasmai brahmA dadau prIto varaM vavre sa ca prabho\n",
      "ud": "तस्मै ब्रह्मा ददौ प्रीतो वरं वव्रे स च प्रभो\n",
      "ur": "tasmai brahmā dadau prīto varaṁ vavre sa ca prabho\n"
    },
    "book": 3,
    "chapter": 195,
    "verse": 2
  },
  "03195003a": {
    "text": {
      "ascii": "devadAnavayakSANAM sarpagandharvarakSasAm\n",
      "ud": "देवदानवयक्षाणां सर्पगन्धर्वरक्षसाम्\n",
      "ur": "devadānavayakṣāṇāṁ sarpagandharvarakṣasām\n"
    },
    "book": 3,
    "chapter": 195,
    "verse": 3
  },
  "03195003c": {
    "text": {
      "ascii": "avadhyo 'haM bhaveyaM vai vara eSa vRto mayA\n",
      "ud": "अवध्योऽहं भवेयं वै वर एष वृतो मया\n",
      "ur": "avadhyo ’haṁ bhaveyaṁ vai vara eṣa vr̥to mayā\n"
    },
    "book": 3,
    "chapter": 195,
    "verse": 3
  },
  "03195004a": {
    "text": {
      "ascii": "evaM bhavatu gaccheti tam uvAca pitAmahaH\n",
      "ud": "एवं भवतु गच्छेति तमुवाच पितामहः\n",
      "ur": "evaṁ bhavatu gaccheti tam uvāca pitāmahaḥ\n"
    },
    "book": 3,
    "chapter": 195,
    "verse": 4
  },
  "03195004c": {
    "text": {
      "ascii": "sa evam uktas tatpAdau mUrdhnA spRzya jagAma ha\n",
      "ud": "स एवमुक्तस्तत्पादौ मूर्ध्ना स्पृश्य जगाम ह\n",
      "ur": "sa evam uktas tatpādau mūrdhnā spr̥śya jagāma ha\n"
    },
    "book": 3,
    "chapter": 195,
    "verse": 4
  },
  "03195005a": {
    "text": {
      "ascii": "sa tu dhundhur varaM labdhvA mahAvIryaparAkramaH\n",
      "ud": "स तु धुन्धुर्वरं लब्ध्वा महावीर्यपराक्रमः\n",
      "ur": "sa tu dhundhur varaṁ labdhvā mahāvīryaparākramaḥ\n"
    },
    "book": 3,
    "chapter": 195,
    "verse": 5
  },
  "03195005c": {
    "text": {
      "ascii": "anusmaran pitRvadhaM tato viSNum upAdravat\n",
      "ud": "अनुस्मरन्पितृवधं ततो विष्णुमुपाद्रवत्\n",
      "ur": "anusmaran pitr̥vadhaṁ tato viṣṇum upādravat\n"
    },
    "book": 3,
    "chapter": 195,
    "verse": 5
  },
  "03195006a": {
    "text": {
      "ascii": "sa tu devAn sagandharvAJ jitvA dhundhur amarSaNaH\n",
      "ud": "स तु देवान्सगन्धर्वाञ्जित्वा धुन्धुरमर्षणः\n",
      "ur": "sa tu devān sagandharvāñ jitvā dhundhur amarṣaṇaḥ\n"
    },
    "book": 3,
    "chapter": 195,
    "verse": 6
  },
  "03195006c": {
    "text": {
      "ascii": "babAdha sarvAn asakRd devAn viSNuM ca vai bhRzam\n",
      "ud": "बबाध सर्वानसकृद्देवान्विष्णुं च वै भृशम्\n",
      "ur": "babādha sarvān asakr̥d devān viṣṇuṁ ca vai bhr̥śam\n"
    },
    "book": 3,
    "chapter": 195,
    "verse": 6
  },
  "03195007a": {
    "text": {
      "ascii": "samudro vAlukApUrNa ujjAnaka iti smRtaH\n",
      "ud": "समुद्रो वालुकापूर्ण उज्जानक इति स्मृतः\n",
      "ur": "samudro vālukāpūrṇa ujjānaka iti smr̥taḥ\n"
    },
    "book": 3,
    "chapter": 195,
    "verse": 7
  },
  "03195007c": {
    "text": {
      "ascii": "Agamya ca sa duSTAtmA taM dezaM bharatarSabha\n",
      "ud": "आगम्य च स दुष्टात्मा तं देशं भरतर्षभ\n",
      "ur": "āgamya ca sa duṣṭātmā taṁ deśaṁ bharatarṣabha\n"
    },
    "book": 3,
    "chapter": 195,
    "verse": 7
  },
  "03195007e": {
    "text": {
      "ascii": "bAdhate sma paraM zaktyA tam uttaGkAzramaM prabho\n",
      "ud": "बाधते स्म परं शक्त्या तमुत्तङ्काश्रमं प्रभो\n",
      "ur": "bādhate sma paraṁ śaktyā tam uttaṅkāśramaṁ prabho\n"
    },
    "book": 3,
    "chapter": 195,
    "verse": 7
  },
  "03195008a": {
    "text": {
      "ascii": "antarbhUmigatas tatra vAlukAntarhitas tadA\n",
      "ud": "अन्तर्भूमिगतस्तत्र वालुकान्तर्हितस्तदा\n",
      "ur": "antarbhūmigatas tatra vālukāntarhitas tadā\n"
    },
    "book": 3,
    "chapter": 195,
    "verse": 8
  },
  "03195008c": {
    "text": {
      "ascii": "madhukaiTabhayoH putro dhundhur bhImaparAkramaH\n",
      "ud": "मधुकैटभयोः पुत्रो धुन्धुर्भीमपराक्रमः\n",
      "ur": "madhukaiṭabhayoḥ putro dhundhur bhīmaparākramaḥ\n"
    },
    "book": 3,
    "chapter": 195,
    "verse": 8
  },
  "03195009a": {
    "text": {
      "ascii": "zete lokavinAzAya tapobalasamAzritaH\n",
      "ud": "शेते लोकविनाशाय तपोबलसमाश्रितः\n",
      "ur": "śete lokavināśāya tapobalasamāśritaḥ\n"
    },
    "book": 3,
    "chapter": 195,
    "verse": 9
  },
  "03195009c": {
    "text": {
      "ascii": "uttaGkasyAzramAbhyAze niHzvasan pAvakArciSaH\n",
      "ud": "उत्तङ्कस्याश्रमाभ्याशे निःश्वसन्पावकार्चिषः\n",
      "ur": "uttaṅkasyāśramābhyāśe niḥśvasan pāvakārciṣaḥ\n"
    },
    "book": 3,
    "chapter": 195,
    "verse": 9
  },
  "03195010a": {
    "text": {
      "ascii": "etasminn eva kAle tu sabhRtyabalavAhanaH\n",
      "ud": "एतस्मिन्नेव काले तु सभृत्यबलवाहनः\n",
      "ur": "etasminn eva kāle tu sabhr̥tyabalavāhanaḥ\n"
    },
    "book": 3,
    "chapter": 195,
    "verse": 10
  },
  "03195010c": {
    "text": {
      "ascii": "kuvalAzvo narapatir anvito balazAlinAm\n",
      "ud": "कुवलाश्वो नरपतिरन्वितो बलशालिनाम्\n",
      "ur": "kuvalāśvo narapatir anvito balaśālinām\n"
    },
    "book": 3,
    "chapter": 195,
    "verse": 10
  },
  "03195011a": {
    "text": {
      "ascii": "sahasrair ekaviMzatyA putrANAm arimardanaH\n",
      "ud": "सहस्रैरेकविंशत्या पुत्राणामरिमर्दनः\n",
      "ur": "sahasrair ekaviṁśatyā putrāṇām arimardanaḥ\n"
    },
    "book": 3,
    "chapter": 195,
    "verse": 11
  },
  "03195011c": {
    "text": {
      "ascii": "prAyAd uttaGkasahito dhundhos tasya nivezanam\n",
      "ud": "प्रायादुत्तङ्कसहितो धुन्धोस्तस्य निवेशनम्\n",
      "ur": "prāyād uttaṅkasahito dhundhos tasya niveśanam\n"
    },
    "book": 3,
    "chapter": 195,
    "verse": 11
  },
  "03195012a": {
    "text": {
      "ascii": "tam Avizat tato viSNur bhagavAMs tejasA prabhuH\n",
      "ud": "तमाविशत्ततो विष्णुर्भगवांस्तेजसा प्रभुः\n",
      "ur": "tam āviśat tato viṣṇur bhagavāṁs tejasā prabhuḥ\n"
    },
    "book": 3,
    "chapter": 195,
    "verse": 12
  },
  "03195012c": {
    "text": {
      "ascii": "uttaGkasya niyogena lokAnAM hitakAmyayA\n",
      "ud": "उत्तङ्कस्य नियोगेन लोकानां हितकाम्यया\n",
      "ur": "uttaṅkasya niyogena lokānāṁ hitakāmyayā\n"
    },
    "book": 3,
    "chapter": 195,
    "verse": 12
  },
  "03195013a": {
    "text": {
      "ascii": "tasmin prayAte durdharSe divi zabdo mahAn abhUt\n",
      "ud": "तस्मिन्प्रयाते दुर्धर्षे दिवि शब्दो महानभूत्\n",
      "ur": "tasmin prayāte durdharṣe divi śabdo mahān abhūt\n"
    },
    "book": 3,
    "chapter": 195,
    "verse": 13
  },
  "03195013c": {
    "text": {
      "ascii": "eSa zrImAn nRpasuto dhundhumAro bhaviSyati\n",
      "ud": "एष श्रीमान्नृपसुतो धुन्धुमारो भविष्यति\n",
      "ur": "eṣa śrīmān nr̥pasuto dhundhumāro bhaviṣyati\n"
    },
    "book": 3,
    "chapter": 195,
    "verse": 13
  },
  "03195014a": {
    "text": {
      "ascii": "divyaiz ca puSpais taM devAH samantAt paryavAkiran\n",
      "ud": "दिव्यैश्च पुष्पैस्तं देवाः समन्तात्पर्यवाकिरन्\n",
      "ur": "divyaiś ca puṣpais taṁ devāḥ samantāt paryavākiran\n"
    },
    "book": 3,
    "chapter": 195,
    "verse": 14
  },
  "03195014c": {
    "text": {
      "ascii": "devadundubhayaz caiva neduH svayam udIritAH\n",
      "ud": "देवदुन्दुभयश्चैव नेदुः स्वयमुदीरिताः\n",
      "ur": "devadundubhayaś caiva neduḥ svayam udīritāḥ\n"
    },
    "book": 3,
    "chapter": 195,
    "verse": 14
  },
  "03195015a": {
    "text": {
      "ascii": "zItaz ca vAyuH pravavau prayANe tasya dhImataH\n",
      "ud": "शीतश्च वायुः प्रववौ प्रयाणे तस्य धीमतः\n",
      "ur": "śītaś ca vāyuḥ pravavau prayāṇe tasya dhīmataḥ\n"
    },
    "book": 3,
    "chapter": 195,
    "verse": 15
  },
  "03195015c": {
    "text": {
      "ascii": "vipAMsulAM mahIM kurvan vavarSa ca surezvaraH\n",
      "ud": "विपांसुलां महीं कुर्वन्ववर्ष च सुरेश्वरः\n",
      "ur": "vipāṁsulāṁ mahīṁ kurvan vavarṣa ca sureśvaraḥ\n"
    },
    "book": 3,
    "chapter": 195,
    "verse": 15
  },
  "03195016a": {
    "text": {
      "ascii": "antarikSe vimAnAni devatAnAM yudhiSThira\n",
      "ud": "अन्तरिक्षे विमानानि देवतानां युधिष्ठिर\n",
      "ur": "antarikṣe vimānāni devatānāṁ yudhiṣṭhira\n"
    },
    "book": 3,
    "chapter": 195,
    "verse": 16
  },
  "03195016c": {
    "text": {
      "ascii": "tatraiva samadRzyanta dhundhur yatra mahAsuraH\n",
      "ud": "तत्रैव समदृश्यन्त धुन्धुर्यत्र महासुरः\n",
      "ur": "tatraiva samadr̥śyanta dhundhur yatra mahāsuraḥ\n"
    },
    "book": 3,
    "chapter": 195,
    "verse": 16
  },
  "03195017a": {
    "text": {
      "ascii": "kuvalAzvasya dhundhoz ca yuddhakautUhalAnvitAH\n",
      "ud": "कुवलाश्वस्य धुन्धोश्च युद्धकौतूहलान्विताः\n",
      "ur": "kuvalāśvasya dhundhoś ca yuddhakautūhalānvitāḥ\n"
    },
    "book": 3,
    "chapter": 195,
    "verse": 17
  },
  "03195017c": {
    "text": {
      "ascii": "devagandharvasahitAH samavaikSan maharSayaH\n",
      "ud": "देवगन्धर्वसहिताः समवैक्षन्महर्षयः\n",
      "ur": "devagandharvasahitāḥ samavaikṣan maharṣayaḥ\n"
    },
    "book": 3,
    "chapter": 195,
    "verse": 17
  },
  "03195018a": {
    "text": {
      "ascii": "nArAyaNena kauravya tejasApyAyitas tadA\n",
      "ud": "नारायणेन कौरव्य तेजसाप्यायितस्तदा\n",
      "ur": "nārāyaṇena kauravya tejasāpyāyitas tadā\n"
    },
    "book": 3,
    "chapter": 195,
    "verse": 18
  },
  "03195018c": {
    "text": {
      "ascii": "sa gato nRpatiH kSipraM putrais taiH sarvatodizam\n",
      "ud": "स गतो नृपतिः क्षिप्रं पुत्रैस्तैः सर्वतोदिशम्\n",
      "ur": "sa gato nr̥patiḥ kṣipraṁ putrais taiḥ sarvatodiśam\n"
    },
    "book": 3,
    "chapter": 195,
    "verse": 18
  },
  "03195019a": {
    "text": {
      "ascii": "arNavaM khAnayAm Asa kuvalAzvo mahIpatiH\n",
      "ud": "अर्णवं खानयामास कुवलाश्वो महीपतिः\n",
      "ur": "arṇavaṁ khānayām āsa kuvalāśvo mahīpatiḥ\n"
    },
    "book": 3,
    "chapter": 195,
    "verse": 19
  },
  "03195019c": {
    "text": {
      "ascii": "kuvalAzvasya putrais tu tasmin vai vAlukArNave\n",
      "ud": "कुवलाश्वस्य पुत्रैस्तु तस्मिन्वै वालुकार्णवे\n",
      "ur": "kuvalāśvasya putrais tu tasmin vai vālukārṇave\n"
    },
    "book": 3,
    "chapter": 195,
    "verse": 19
  },
  "03195020a": {
    "text": {
      "ascii": "saptabhir divasaiH khAtvA dRSTo dhundhur mahAbalaH\n",
      "ud": "सप्तभिर्दिवसैः खात्वा दृष्टो धुन्धुर्महाबलः\n",
      "ur": "saptabhir divasaiḥ khātvā dr̥ṣṭo dhundhur mahābalaḥ\n"
    },
    "book": 3,
    "chapter": 195,
    "verse": 20
  },
  "03195020c": {
    "text": {
      "ascii": "AsId ghoraM vapus tasya vAlukAntarhitaM mahat\n",
      "ud": "आसीद्घोरं वपुस्तस्य वालुकान्तर्हितं महत्\n",
      "ur": "āsīd ghoraṁ vapus tasya vālukāntarhitaṁ mahat\n"
    },
    "book": 3,
    "chapter": 195,
    "verse": 20
  },
  "03195020e": {
    "text": {
      "ascii": "dIpyamAnaM yathA sUryas tejasA bharatarSabha\n",
      "ud": "दीप्यमानं यथा सूर्यस्तेजसा भरतर्षभ\n",
      "ur": "dīpyamānaṁ yathā sūryas tejasā bharatarṣabha\n"
    },
    "book": 3,
    "chapter": 195,
    "verse": 20
  },
  "03195021a": {
    "text": {
      "ascii": "tato dhundhur mahArAja dizam Azritya pazcimAm\n",
      "ud": "ततो धुन्धुर्महाराज दिशमाश्रित्य पश्चिमाम्\n",
      "ur": "tato dhundhur mahārāja diśam āśritya paścimām\n"
    },
    "book": 3,
    "chapter": 195,
    "verse": 21
  },
  "03195021c": {
    "text": {
      "ascii": "supto 'bhUd rAjazArdUla kAlAnalasamadyutiH\n",
      "ud": "सुप्तोऽभूद्राजशार्दूल कालानलसमद्युतिः\n",
      "ur": "supto ’bhūd rājaśārdūla kālānalasamadyutiḥ\n"
    },
    "book": 3,
    "chapter": 195,
    "verse": 21
  },
  "03195022a": {
    "text": {
      "ascii": "kuvalAzvasya putrais tu sarvataH parivAritaH\n",
      "ud": "कुवलाश्वस्य पुत्रैस्तु सर्वतः परिवारितः\n",
      "ur": "kuvalāśvasya putrais tu sarvataḥ parivāritaḥ\n"
    },
    "book": 3,
    "chapter": 195,
    "verse": 22
  },
  "03195022c": {
    "text": {
      "ascii": "abhidrutaH zarais tIkSNair gadAbhir musalair api\n",
      "ud": "अभिद्रुतः शरैस्तीक्ष्णैर्गदाभिर्मुसलैरपि\n",
      "ur": "abhidrutaḥ śarais tīkṣṇair gadābhir musalair api\n"
    },
    "book": 3,
    "chapter": 195,
    "verse": 22
  },
  "03195022e": {
    "text": {
      "ascii": "paTTizaiH parighaiH prAsaiH khaDgaiz ca vimalaiH zitaiH\n",
      "ud": "पट्टिशैः परिघैः प्रासैः खड्गैश्च विमलैः शितैः\n",
      "ur": "paṭṭiśaiḥ parighaiḥ prāsaiḥ khaḍgaiś ca vimalaiḥ śitaiḥ\n"
    },
    "book": 3,
    "chapter": 195,
    "verse": 22
  },
  "03195023a": {
    "text": {
      "ascii": "sa vadhyamAnaH saMkruddhaH samuttasthau mahAbalaH\n",
      "ud": "स वध्यमानः संक्रुद्धः समुत्तस्थौ महाबलः\n",
      "ur": "sa vadhyamānaḥ saṁkruddhaḥ samuttasthau mahābalaḥ\n"
    },
    "book": 3,
    "chapter": 195,
    "verse": 23
  },
  "03195023c": {
    "text": {
      "ascii": "kruddhaz cAbhakSayat teSAM zastrANi vividhAni ca\n",
      "ud": "क्रुद्धश्चाभक्षयत्तेषां शस्त्राणि विविधानि च\n",
      "ur": "kruddhaś cābhakṣayat teṣāṁ śastrāṇi vividhāni ca\n"
    },
    "book": 3,
    "chapter": 195,
    "verse": 23
  },
  "03195024a": {
    "text": {
      "ascii": "AsyAd vaman pAvakaM sa saMvartakasamaM tadA\n",
      "ud": "आस्याद्वमन्पावकं स संवर्तकसमं तदा\n",
      "ur": "āsyād vaman pāvakaṁ sa saṁvartakasamaṁ tadā\n"
    },
    "book": 3,
    "chapter": 195,
    "verse": 24
  },
  "03195024c": {
    "text": {
      "ascii": "tAn sarvAn nRpateH putrAn adahat svena tejasA\n",
      "ud": "तान्सर्वान्नृपतेः पुत्रानदहत्स्वेन तेजसा\n",
      "ur": "tān sarvān nr̥pateḥ putrān adahat svena tejasā\n"
    },
    "book": 3,
    "chapter": 195,
    "verse": 24
  },
  "03195025a": {
    "text": {
      "ascii": "mukhajenAgninA kruddho lokAn udvartayann iva\n",
      "ud": "मुखजेनाग्निना क्रुद्धो लोकानुद्वर्तयन्निव\n",
      "ur": "mukhajenāgninā kruddho lokān udvartayann iva\n"
    },
    "book": 3,
    "chapter": 195,
    "verse": 25
  },
  "03195025c": {
    "text": {
      "ascii": "kSaNena rAjazArdUla pureva kapilaH prabhuH\n",
      "ud": "क्षणेन राजशार्दूल पुरेव कपिलः प्रभुः\n",
      "ur": "kṣaṇena rājaśārdūla pureva kapilaḥ prabhuḥ\n"
    },
    "book": 3,
    "chapter": 195,
    "verse": 25
  },
  "03195025e": {
    "text": {
      "ascii": "sagarasyAtmajAn kruddhas tad adbhutam ivAbhavat\n",
      "ud": "सगरस्यात्मजान्क्रुद्धस्तदद्भुतमिवाभवत्\n",
      "ur": "sagarasyātmajān kruddhas tad adbhutam ivābhavat\n"
    },
    "book": 3,
    "chapter": 195,
    "verse": 25
  },
  "03195026a": {
    "text": {
      "ascii": "teSu krodhAgnidagdheSu tadA bharatasattama\n",
      "ud": "तेषु क्रोधाग्निदग्धेषु तदा भरतसत्तम\n",
      "ur": "teṣu krodhāgnidagdheṣu tadā bharatasattama\n"
    },
    "book": 3,
    "chapter": 195,
    "verse": 26
  },
  "03195026c": {
    "text": {
      "ascii": "taM prabuddhaM mahAtmAnaM kumbhakarNam ivAparam\n",
      "ud": "तं प्रबुद्धं महात्मानं कुम्भकर्णमिवापरम्\n",
      "ur": "taṁ prabuddhaṁ mahātmānaṁ kumbhakarṇam ivāparam\n"
    },
    "book": 3,
    "chapter": 195,
    "verse": 26
  },
  "03195026e": {
    "text": {
      "ascii": "AsasAda mahAtejAH kuvalAzvo mahIpatiH\n",
      "ud": "आससाद महातेजाः कुवलाश्वो महीपतिः\n",
      "ur": "āsasāda mahātejāḥ kuvalāśvo mahīpatiḥ\n"
    },
    "book": 3,
    "chapter": 195,
    "verse": 26
  },
  "03195027a": {
    "text": {
      "ascii": "tasya vAri mahArAja susrAva bahu dehataH\n",
      "ud": "तस्य वारि महाराज सुस्राव बहु देहतः\n",
      "ur": "tasya vāri mahārāja susrāva bahu dehataḥ\n"
    },
    "book": 3,
    "chapter": 195,
    "verse": 27
  },
  "03195027c": {
    "text": {
      "ascii": "tadApIyata tat tejo rAjA vArimayaM nRpa\n",
      "ud": "तदापीयत तत्तेजो राजा वारिमयं नृप\n",
      "ur": "tadāpīyata tat tejo rājā vārimayaṁ nr̥pa\n"
    },
    "book": 3,
    "chapter": 195,
    "verse": 27
  },
  "03195027e": {
    "text": {
      "ascii": "yogI yogena vahniM ca zamayAm Asa vAriNA\n",
      "ud": "योगी योगेन वह्निं च शमयामास वारिणा\n",
      "ur": "yogī yogena vahniṁ ca śamayām āsa vāriṇā\n"
    },
    "book": 3,
    "chapter": 195,
    "verse": 27
  },
  "03195028a": {
    "text": {
      "ascii": "brahmAstreNa tadA rAjA daityaM krUraparAkramam\n",
      "ud": "ब्रह्मास्त्रेण तदा राजा दैत्यं क्रूरपराक्रमम्\n",
      "ur": "brahmāstreṇa tadā rājā daityaṁ krūraparākramam\n"
    },
    "book": 3,
    "chapter": 195,
    "verse": 28
  },
  "03195028c": {
    "text": {
      "ascii": "dadAha bharatazreSTha sarvalokAbhayAya vai\n",
      "ud": "ददाह भरतश्रेष्ठ सर्वलोकाभयाय वै\n",
      "ur": "dadāha bharataśreṣṭha sarvalokābhayāya vai\n"
    },
    "book": 3,
    "chapter": 195,
    "verse": 28
  },
  "03195029a": {
    "text": {
      "ascii": "so 'streNa dagdhvA rAjarSiH kuvalAzvo mahAsuram\n",
      "ud": "सोऽस्त्रेण दग्ध्वा राजर्षिः कुवलाश्वो महासुरम्\n",
      "ur": "so ’streṇa dagdhvā rājarṣiḥ kuvalāśvo mahāsuram\n"
    },
    "book": 3,
    "chapter": 195,
    "verse": 29
  },
  "03195029c": {
    "text": {
      "ascii": "surazatrum amitraghnas trilokeza ivAparaH\n",
      "ud": "सुरशत्रुममित्रघ्नस्त्रिलोकेश इवापरः\n",
      "ur": "suraśatrum amitraghnas trilokeśa ivāparaḥ\n"
    },
    "book": 3,
    "chapter": 195,
    "verse": 29
  },
  "03195029e": {
    "text": {
      "ascii": "dhundhumAra iti khyAto nAmnA samabhavat tataH\n",
      "ud": "धुन्धुमार इति ख्यातो नाम्ना समभवत्ततः\n",
      "ur": "dhundhumāra iti khyāto nāmnā samabhavat tataḥ\n"
    },
    "book": 3,
    "chapter": 195,
    "verse": 29
  },
  "03195030a": {
    "text": {
      "ascii": "prItaiz ca tridazaiH sarvair maharSisahitais tadA\n",
      "ud": "प्रीतैश्च त्रिदशैः सर्वैर्महर्षिसहितैस्तदा\n",
      "ur": "prītaiś ca tridaśaiḥ sarvair maharṣisahitais tadā\n"
    },
    "book": 3,
    "chapter": 195,
    "verse": 30
  },
  "03195030c": {
    "text": {
      "ascii": "varaM vRNISvety uktaH sa prAJjaliH praNatas tadA\n",
      "ud": "वरं वृणीष्वेत्युक्तः स प्राञ्जलिः प्रणतस्तदा\n",
      "ur": "varaṁ vr̥ṇīṣvety uktaḥ sa prāñjaliḥ praṇatas tadā\n"
    },
    "book": 3,
    "chapter": 195,
    "verse": 30
  },
  "03195030e": {
    "text": {
      "ascii": "atIva mudito rAjann idaM vacanam abravIt\n",
      "ud": "अतीव मुदितो राजन्निदं वचनमब्रवीत्\n",
      "ur": "atīva mudito rājann idaṁ vacanam abravīt\n"
    },
    "book": 3,
    "chapter": 195,
    "verse": 30
  },
  "03195031a": {
    "text": {
      "ascii": "dadyAM vittaM dvijAgryebhyaH zatrUNAM cApi durjayaH\n",
      "ud": "दद्यां वित्तं द्विजाग्र्येभ्यः शत्रूणां चापि दुर्जयः\n",
      "ur": "dadyāṁ vittaṁ dvijāgryebhyaḥ śatrūṇāṁ cāpi durjayaḥ\n"
    },
    "book": 3,
    "chapter": 195,
    "verse": 31
  },
  "03195031c": {
    "text": {
      "ascii": "sakhyaM ca viSNunA me syAd bhUteSv adroha eva ca\n",
      "ud": "सख्यं च विष्णुना मे स्याद्भूतेष्वद्रोह एव च\n",
      "ur": "sakhyaṁ ca viṣṇunā me syād bhūteṣv adroha eva ca\n"
    },
    "book": 3,
    "chapter": 195,
    "verse": 31
  },
  "03195031e": {
    "text": {
      "ascii": "dharme ratiz ca satataM svarge vAsas tathAkSayaH\n",
      "ud": "धर्मे रतिश्च सततं स्वर्गे वासस्तथाक्षयः\n",
      "ur": "dharme ratiś ca satataṁ svarge vāsas tathākṣayaḥ\n"
    },
    "book": 3,
    "chapter": 195,
    "verse": 31
  },
  "03195032a": {
    "text": {
      "ascii": "tathAstv iti tato devaiH prItair uktaH sa pArthivaH\n",
      "ud": "तथास्त्विति ततो देवैः प्रीतैरुक्तः स पार्थिवः\n",
      "ur": "tathāstv iti tato devaiḥ prītair uktaḥ sa pārthivaḥ\n"
    },
    "book": 3,
    "chapter": 195,
    "verse": 32
  },
  "03195032c": {
    "text": {
      "ascii": "RSibhiz ca sagandharvair uttaGkena ca dhImatA\n",
      "ud": "ऋषिभिश्च सगन्धर्वैरुत्तङ्केन च धीमता\n",
      "ur": "r̥ṣibhiś ca sagandharvair uttaṅkena ca dhīmatā\n"
    },
    "book": 3,
    "chapter": 195,
    "verse": 32
  },
  "03195033a": {
    "text": {
      "ascii": "sabhAjya cainaM vividhair AzIrvAdais tato nRpam\n",
      "ud": "सभाज्य चैनं विविधैराशीर्वादैस्ततो नृपम्\n",
      "ur": "sabhājya cainaṁ vividhair āśīrvādais tato nr̥pam\n"
    },
    "book": 3,
    "chapter": 195,
    "verse": 33
  },
  "03195033c": {
    "text": {
      "ascii": "devA maharSayaz caiva svAni sthAnAni bhejire\n",
      "ud": "देवा महर्षयश्चैव स्वानि स्थानानि भेजिरे\n",
      "ur": "devā maharṣayaś caiva svāni sthānāni bhejire\n"
    },
    "book": 3,
    "chapter": 195,
    "verse": 33
  },
  "03195034a": {
    "text": {
      "ascii": "tasya putrAs trayaH ziSTA yudhiSThira tadAbhavan\n",
      "ud": "तस्य पुत्रास्त्रयः शिष्टा युधिष्ठिर तदाभवन्\n",
      "ur": "tasya putrās trayaḥ śiṣṭā yudhiṣṭhira tadābhavan\n"
    },
    "book": 3,
    "chapter": 195,
    "verse": 34
  },
  "03195034c": {
    "text": {
      "ascii": "dRDhAzvaH kapilAzvaz ca candrAzvaz caiva bhArata\n",
      "ud": "दृढाश्वः कपिलाश्वश्च चन्द्राश्वश्चैव भारत\n",
      "ur": "dr̥ḍhāśvaḥ kapilāśvaś ca candrāśvaś caiva bhārata\n"
    },
    "book": 3,
    "chapter": 195,
    "verse": 34
  },
  "03195034e": {
    "text": {
      "ascii": "tebhyaH paramparA rAjann ikSvAkUNAM mahAtmanAm\n",
      "ud": "तेभ्यः परम्परा राजन्निक्ष्वाकूणां महात्मनाम्\n",
      "ur": "tebhyaḥ paramparā rājann ikṣvākūṇāṁ mahātmanām\n"
    },
    "book": 3,
    "chapter": 195,
    "verse": 34
  },
  "03195035a": {
    "text": {
      "ascii": "evaM sa nihatas tena kuvalAzvena sattama\n",
      "ud": "एवं स निहतस्तेन कुवलाश्वेन सत्तम\n",
      "ur": "evaṁ sa nihatas tena kuvalāśvena sattama\n"
    },
    "book": 3,
    "chapter": 195,
    "verse": 35
  },
  "03195035c": {
    "text": {
      "ascii": "dhundhur daityo mahAvIryo madhukaiTabhayoH sutaH\n",
      "ud": "धुन्धुर्दैत्यो महावीर्यो मधुकैटभयोः सुतः\n",
      "ur": "dhundhur daityo mahāvīryo madhukaiṭabhayoḥ sutaḥ\n"
    },
    "book": 3,
    "chapter": 195,
    "verse": 35
  },
  "03195036a": {
    "text": {
      "ascii": "kuvalAzvas tu nRpatir dhundhumAra iti smRtaH\n",
      "ud": "कुवलाश्वस्तु नृपतिर्धुन्धुमार इति स्मृतः\n",
      "ur": "kuvalāśvas tu nr̥patir dhundhumāra iti smr̥taḥ\n"
    },
    "book": 3,
    "chapter": 195,
    "verse": 36
  },
  "03195036c": {
    "text": {
      "ascii": "nAmnA ca guNasaMyuktas tadA prabhRti so 'bhavat\n",
      "ud": "नाम्ना च गुणसंयुक्तस्तदा प्रभृति सोऽभवत्\n",
      "ur": "nāmnā ca guṇasaṁyuktas tadā prabhr̥ti so ’bhavat\n"
    },
    "book": 3,
    "chapter": 195,
    "verse": 36
  },
  "03195037a": {
    "text": {
      "ascii": "etat te sarvam AkhyAtaM yan mAM tvaM paripRcchasi\n",
      "ud": "एतत्ते सर्वमाख्यातं यन्मां त्वं परिपृच्छसि\n",
      "ur": "etat te sarvam ākhyātaṁ yan māṁ tvaṁ paripr̥cchasi\n"
    },
    "book": 3,
    "chapter": 195,
    "verse": 37
  },
  "03195037c": {
    "text": {
      "ascii": "dhaundhumAram upAkhyAnaM prathitaM yasya karmaNA\n",
      "ud": "धौन्धुमारमुपाख्यानं प्रथितं यस्य कर्मणा\n",
      "ur": "dhaundhumāram upākhyānaṁ prathitaṁ yasya karmaṇā\n"
    },
    "book": 3,
    "chapter": 195,
    "verse": 37
  },
  "03195038a": {
    "text": {
      "ascii": "idaM tu puNyam AkhyAnaM viSNoH samanukIrtanam\n",
      "ud": "इदं तु पुण्यमाख्यानं विष्णोः समनुकीर्तनम्\n",
      "ur": "idaṁ tu puṇyam ākhyānaṁ viṣṇoḥ samanukīrtanam\n"
    },
    "book": 3,
    "chapter": 195,
    "verse": 38
  },
  "03195038c": {
    "text": {
      "ascii": "zRNuyAd yaH sa dharmAtmA putravAMz ca bhaven naraH\n",
      "ud": "शृणुयाद्यः स धर्मात्मा पुत्रवांश्च भवेन्नरः\n",
      "ur": "śr̥ṇuyād yaḥ sa dharmātmā putravāṁś ca bhaven naraḥ\n"
    },
    "book": 3,
    "chapter": 195,
    "verse": 38
  },
  "03195039a": {
    "text": {
      "ascii": "AyuSmAn dhRtimAMz caiva zrutvA bhavati parvasu\n",
      "ud": "आयुष्मान्धृतिमांश्चैव श्रुत्वा भवति पर्वसु\n",
      "ur": "āyuṣmān dhr̥timāṁś caiva śrutvā bhavati parvasu\n"
    },
    "book": 3,
    "chapter": 195,
    "verse": 39
  },
  "03195039c": {
    "text": {
      "ascii": "na ca vyAdhibhayaM kiM cit prApnoti vigatajvaraH\n",
      "ud": "न च व्याधिभयं किंचित्प्राप्नोति विगतज्वरः\n",
      "ur": "na ca vyādhibhayaṁ kiṁ cit prāpnoti vigatajvaraḥ\n"
    },
    "book": 3,
    "chapter": 195,
    "verse": 39
  }
}