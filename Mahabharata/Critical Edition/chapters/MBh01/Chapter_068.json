{
  "01068001": {
    "text": {
      "ascii": "vaizaMpAyana uvAca\n",
      "ud": "वैशंपायन उवाच\n",
      "ur": "vaiśaṁpāyana uvāca\n"
    },
    "book": 1,
    "chapter": 68,
    "verse": 1
  },
  "01068001a": {
    "text": {
      "ascii": "pratijJAya tu duHSante pratiyAte zakuntalA\n",
      "ud": "प्रतिज्ञाय तु दुःषन्ते प्रतियाते शकुन्तला\n",
      "ur": "pratijñāya tu duḥṣante pratiyāte śakuntalā\n"
    },
    "book": 1,
    "chapter": 68,
    "verse": 1
  },
  "01068001c": {
    "text": {
      "ascii": "garbhaM suSAva vAmoruH kumAram amitaujasam\n",
      "ud": "गर्भं सुषाव वामोरुः कुमारममितौजसम्\n",
      "ur": "garbhaṁ suṣāva vāmoruḥ kumāram amitaujasam\n"
    },
    "book": 1,
    "chapter": 68,
    "verse": 1
  },
  "01068002a": {
    "text": {
      "ascii": "triSu varSeSu pUrNeSu diptAnalasamadyutim\n",
      "ud": "त्रिषु वर्षेषु पूर्णेषु दिप्तानलसमद्युतिम्\n",
      "ur": "triṣu varṣeṣu pūrṇeṣu diptānalasamadyutim\n"
    },
    "book": 1,
    "chapter": 68,
    "verse": 2
  },
  "01068002c": {
    "text": {
      "ascii": "rUpaudAryaguNopetaM dauHSantiM janamejaya\n",
      "ud": "रूपौदार्यगुणोपेतं दौःषन्तिं जनमेजय\n",
      "ur": "rūpaudāryaguṇopetaṁ dauḥṣantiṁ janamejaya\n"
    },
    "book": 1,
    "chapter": 68,
    "verse": 2
  },
  "01068003a": {
    "text": {
      "ascii": "jAtakarmAdisaMskAraM kaNvaH puNyakRtAM varaH\n",
      "ud": "जातकर्मादिसंस्कारं कण्वः पुण्यकृतां वरः\n",
      "ur": "jātakarmādisaṁskāraṁ kaṇvaḥ puṇyakr̥tāṁ varaḥ\n"
    },
    "book": 1,
    "chapter": 68,
    "verse": 3
  },
  "01068003c": {
    "text": {
      "ascii": "tasyAtha kArayAm Asa vardhamAnasya dhImataH\n",
      "ud": "तस्याथ कारयामास वर्धमानस्य धीमतः\n",
      "ur": "tasyātha kārayām āsa vardhamānasya dhīmataḥ\n"
    },
    "book": 1,
    "chapter": 68,
    "verse": 3
  },
  "01068004a": {
    "text": {
      "ascii": "dantaiH zuklaiH zikharibhiH siMhasaMhanano yuvA\n",
      "ud": "दन्तैः शुक्लैः शिखरिभिः सिंहसंहननो युवा\n",
      "ur": "dantaiḥ śuklaiḥ śikharibhiḥ siṁhasaṁhanano yuvā\n"
    },
    "book": 1,
    "chapter": 68,
    "verse": 4
  },
  "01068004c": {
    "text": {
      "ascii": "cakrAGkitakaraH zrImAn mahAmUrdhA mahAbalaH\n",
      "ud": "चक्राङ्कितकरः श्रीमान्महामूर्धा महाबलः\n",
      "ur": "cakrāṅkitakaraḥ śrīmān mahāmūrdhā mahābalaḥ\n"
    },
    "book": 1,
    "chapter": 68,
    "verse": 4
  },
  "01068004e": {
    "text": {
      "ascii": "kumAro devagarbhAbhaH sa tatrAzu vyavardhata\n",
      "ud": "कुमारो देवगर्भाभः स तत्राशु व्यवर्धत\n",
      "ur": "kumāro devagarbhābhaḥ sa tatrāśu vyavardhata\n"
    },
    "book": 1,
    "chapter": 68,
    "verse": 4
  },
  "01068005a": {
    "text": {
      "ascii": "SaDvarSa eva bAlaH sa kaNvAzramapadaM prati\n",
      "ud": "षड्वर्ष एव बालः स कण्वाश्रमपदं प्रति\n",
      "ur": "ṣaḍvarṣa eva bālaḥ sa kaṇvāśramapadaṁ prati\n"
    },
    "book": 1,
    "chapter": 68,
    "verse": 5
  },
  "01068005c": {
    "text": {
      "ascii": "vyAghrAn siMhAn varAhAMz ca gajAMz ca mahiSAMs tathA\n",
      "ud": "व्याघ्रान्सिंहान्वराहांश्च गजांश्च महिषांस्तथा\n",
      "ur": "vyāghrān siṁhān varāhāṁś ca gajāṁś ca mahiṣāṁs tathā\n"
    },
    "book": 1,
    "chapter": 68,
    "verse": 5
  },
  "01068006a": {
    "text": {
      "ascii": "baddhvA vRkSeSu balavAn Azramasya samantataH\n",
      "ud": "बद्ध्वा वृक्षेषु बलवानाश्रमस्य समन्ततः\n",
      "ur": "baddhvā vr̥kṣeṣu balavān āśramasya samantataḥ\n"
    },
    "book": 1,
    "chapter": 68,
    "verse": 6
  },
  "01068006c": {
    "text": {
      "ascii": "Arohan damayaMz caiva krIDaMz ca paridhAvati\n",
      "ud": "आरोहन्दमयंश्चैव क्रीडंश्च परिधावति\n",
      "ur": "ārohan damayaṁś caiva krīḍaṁś ca paridhāvati\n"
    },
    "book": 1,
    "chapter": 68,
    "verse": 6
  },
  "01068007a": {
    "text": {
      "ascii": "tato 'sya nAma cakrus te kaNvAzramanivAsinaH\n",
      "ud": "ततोऽस्य नाम चक्रुस्ते कण्वाश्रमनिवासिनः\n",
      "ur": "tato ’sya nāma cakrus te kaṇvāśramanivāsinaḥ\n"
    },
    "book": 1,
    "chapter": 68,
    "verse": 7
  },
  "01068007c": {
    "text": {
      "ascii": "astv ayaM sarvadamanaH sarvaM hi damayaty ayam\n",
      "ud": "अस्त्वयं सर्वदमनः सर्वं हि दमयत्ययम्\n",
      "ur": "astv ayaṁ sarvadamanaḥ sarvaṁ hi damayaty ayam\n"
    },
    "book": 1,
    "chapter": 68,
    "verse": 7
  },
  "01068008a": {
    "text": {
      "ascii": "sa sarvadamano nAma kumAraH samapadyata\n",
      "ud": "स सर्वदमनो नाम कुमारः समपद्यत\n",
      "ur": "sa sarvadamano nāma kumāraḥ samapadyata\n"
    },
    "book": 1,
    "chapter": 68,
    "verse": 8
  },
  "01068008c": {
    "text": {
      "ascii": "vikrameNaujasA caiva balena ca samanvitaH\n",
      "ud": "विक्रमेणौजसा चैव बलेन च समन्वितः\n",
      "ur": "vikrameṇaujasā caiva balena ca samanvitaḥ\n"
    },
    "book": 1,
    "chapter": 68,
    "verse": 8
  },
  "01068009a": {
    "text": {
      "ascii": "taM kumAram RSir dRSTvA karma cAsyAtimAnuSam\n",
      "ud": "तं कुमारमृषिर्दृष्ट्वा कर्म चास्यातिमानुषम्\n",
      "ur": "taṁ kumāram r̥ṣir dr̥ṣṭvā karma cāsyātimānuṣam\n"
    },
    "book": 1,
    "chapter": 68,
    "verse": 9
  },
  "01068009c": {
    "text": {
      "ascii": "samayo yauvarAjyAyety abravIc ca zakuntalAm\n",
      "ud": "समयो यौवराज्यायेत्यब्रवीच्च शकुन्तलाम्\n",
      "ur": "samayo yauvarājyāyety abravīc ca śakuntalām\n"
    },
    "book": 1,
    "chapter": 68,
    "verse": 9
  },
  "01068010a": {
    "text": {
      "ascii": "tasya tad balam AjJAya kaNvaH ziSyAn uvAca ha\n",
      "ud": "तस्य तद्बलमाज्ञाय कण्वः शिष्यानुवाच ह\n",
      "ur": "tasya tad balam ājñāya kaṇvaḥ śiṣyān uvāca ha\n"
    },
    "book": 1,
    "chapter": 68,
    "verse": 10
  },
  "01068010c": {
    "text": {
      "ascii": "zakuntalAm imAM zIghraM sahaputrAm ito ''zramAt\n",
      "ud": "शकुन्तलामिमां शीघ्रं सहपुत्रामितोऽऽश्रमात्\n",
      "ur": "śakuntalām imāṁ śīghraṁ sahaputrām ito ’’śramāt\n"
    },
    "book": 1,
    "chapter": 68,
    "verse": 10
  },
  "01068010e": {
    "text": {
      "ascii": "bhartre prApayatAdyaiva sarvalakSaNapUjitAm\n",
      "ud": "भर्त्रे प्रापयताद्यैव सर्वलक्षणपूजिताम्\n",
      "ur": "bhartre prāpayatādyaiva sarvalakṣaṇapūjitām\n"
    },
    "book": 1,
    "chapter": 68,
    "verse": 10
  },
  "01068011a": {
    "text": {
      "ascii": "nArINAM ciravAso hi bAndhaveSu na rocate\n",
      "ud": "नारीणां चिरवासो हि बान्धवेषु न रोचते\n",
      "ur": "nārīṇāṁ ciravāso hi bāndhaveṣu na rocate\n"
    },
    "book": 1,
    "chapter": 68,
    "verse": 11
  },
  "01068011c": {
    "text": {
      "ascii": "kIrticAritradharmaghnas tasmAn nayata mAciram\n",
      "ud": "कीर्तिचारित्रधर्मघ्नस्तस्मान्नयत माचिरम्\n",
      "ur": "kīrticāritradharmaghnas tasmān nayata māciram\n"
    },
    "book": 1,
    "chapter": 68,
    "verse": 11
  },
  "01068012a": {
    "text": {
      "ascii": "tathety uktvA tu te sarve prAtiSThantAmitaujasaH\n",
      "ud": "तथेत्युक्त्वा तु ते सर्वे प्रातिष्ठन्तामितौजसः\n",
      "ur": "tathety uktvā tu te sarve prātiṣṭhantāmitaujasaḥ\n"
    },
    "book": 1,
    "chapter": 68,
    "verse": 12
  },
  "01068012c": {
    "text": {
      "ascii": "zakuntalAM puraskRtya saputrAM gajasAhvayam\n",
      "ud": "शकुन्तलां पुरस्कृत्य सपुत्रां गजसाह्वयम्\n",
      "ur": "śakuntalāṁ puraskr̥tya saputrāṁ gajasāhvayam\n"
    },
    "book": 1,
    "chapter": 68,
    "verse": 12
  },
  "01068013a": {
    "text": {
      "ascii": "gRhItvAmaragarbhAbhaM putraM kamalalocanam\n",
      "ud": "गृहीत्वामरगर्भाभं पुत्रं कमललोचनम्\n",
      "ur": "gr̥hītvāmaragarbhābhaṁ putraṁ kamalalocanam\n"
    },
    "book": 1,
    "chapter": 68,
    "verse": 13
  },
  "01068013c": {
    "text": {
      "ascii": "AjagAma tataH zubhrA duHSantaviditAd vanAt\n",
      "ud": "आजगाम ततः शुभ्रा दुःषन्तविदिताद्वनात्\n",
      "ur": "ājagāma tataḥ śubhrā duḥṣantaviditād vanāt\n"
    },
    "book": 1,
    "chapter": 68,
    "verse": 13
  },
  "01068014a": {
    "text": {
      "ascii": "abhisRtya ca rAjAnaM viditA sA pravezitA\n",
      "ud": "अभिसृत्य च राजानं विदिता सा प्रवेशिता\n",
      "ur": "abhisr̥tya ca rājānaṁ viditā sā praveśitā\n"
    },
    "book": 1,
    "chapter": 68,
    "verse": 14
  },
  "01068014c": {
    "text": {
      "ascii": "saha tenaiva putreNa taruNAdityavarcasA\n",
      "ud": "सह तेनैव पुत्रेण तरुणादित्यवर्चसा\n",
      "ur": "saha tenaiva putreṇa taruṇādityavarcasā\n"
    },
    "book": 1,
    "chapter": 68,
    "verse": 14
  },
  "01068015a": {
    "text": {
      "ascii": "pUjayitvA yathAnyAyam abravIt taM zakuntalA\n",
      "ud": "पूजयित्वा यथान्यायमब्रवीत्तं शकुन्तला\n",
      "ur": "pūjayitvā yathānyāyam abravīt taṁ śakuntalā\n"
    },
    "book": 1,
    "chapter": 68,
    "verse": 15
  },
  "01068015c": {
    "text": {
      "ascii": "ayaM putras tvayA rAjan yauvarAjye 'bhiSicyatAm\n",
      "ud": "अयं पुत्रस्त्वया राजन्यौवराज्येऽभिषिच्यताम्\n",
      "ur": "ayaṁ putras tvayā rājan yauvarājye ’bhiṣicyatām\n"
    },
    "book": 1,
    "chapter": 68,
    "verse": 15
  },
  "01068016a": {
    "text": {
      "ascii": "tvayA hy ayaM suto rAjan mayy utpannaH suropamaH\n",
      "ud": "त्वया ह्ययं सुतो राजन्मय्युत्पन्नः सुरोपमः\n",
      "ur": "tvayā hy ayaṁ suto rājan mayy utpannaḥ suropamaḥ\n"
    },
    "book": 1,
    "chapter": 68,
    "verse": 16
  },
  "01068016c": {
    "text": {
      "ascii": "yathAsamayam etasmin vartasva puruSottama\n",
      "ud": "यथासमयमेतस्मिन्वर्तस्व पुरुषोत्तम\n",
      "ur": "yathāsamayam etasmin vartasva puruṣottama\n"
    },
    "book": 1,
    "chapter": 68,
    "verse": 16
  },
  "01068017a": {
    "text": {
      "ascii": "yathA samAgame pUrvaM kRtaH sa samayas tvayA\n",
      "ud": "यथा समागमे पूर्वं कृतः स समयस्त्वया\n",
      "ur": "yathā samāgame pūrvaṁ kr̥taḥ sa samayas tvayā\n"
    },
    "book": 1,
    "chapter": 68,
    "verse": 17
  },
  "01068017c": {
    "text": {
      "ascii": "taM smarasva mahAbhAga kaNvAzramapadaM prati\n",
      "ud": "तं स्मरस्व महाभाग कण्वाश्रमपदं प्रति\n",
      "ur": "taṁ smarasva mahābhāga kaṇvāśramapadaṁ prati\n"
    },
    "book": 1,
    "chapter": 68,
    "verse": 17
  },
  "01068018a": {
    "text": {
      "ascii": "so 'tha zrutvaiva tad vAkyaM tasyA rAjA smarann api\n",
      "ud": "सोऽथ श्रुत्वैव तद्वाक्यं तस्या राजा स्मरन्नपि\n",
      "ur": "so ’tha śrutvaiva tad vākyaṁ tasyā rājā smarann api\n"
    },
    "book": 1,
    "chapter": 68,
    "verse": 18
  },
  "01068018c": {
    "text": {
      "ascii": "abravIn na smarAmIti kasya tvaM duSTatApasi\n",
      "ud": "अब्रवीन्न स्मरामीति कस्य त्वं दुष्टतापसि\n",
      "ur": "abravīn na smarāmīti kasya tvaṁ duṣṭatāpasi\n"
    },
    "book": 1,
    "chapter": 68,
    "verse": 18
  },
  "01068019a": {
    "text": {
      "ascii": "dharmakAmArthasaMbandhaM na smarAmi tvayA saha\n",
      "ud": "धर्मकामार्थसंबन्धं न स्मरामि त्वया सह\n",
      "ur": "dharmakāmārthasaṁbandhaṁ na smarāmi tvayā saha\n"
    },
    "book": 1,
    "chapter": 68,
    "verse": 19
  },
  "01068019c": {
    "text": {
      "ascii": "gaccha vA tiSTha vA kAmaM yad vApIcchasi tat kuru\n",
      "ud": "गच्छ वा तिष्ठ वा कामं यद्वापीच्छसि तत्कुरु\n",
      "ur": "gaccha vā tiṣṭha vā kāmaṁ yad vāpīcchasi tat kuru\n"
    },
    "book": 1,
    "chapter": 68,
    "verse": 19
  },
  "01068020a": {
    "text": {
      "ascii": "saivam uktA varArohA vrIDiteva manasvinI\n",
      "ud": "सैवमुक्ता वरारोहा व्रीडितेव मनस्विनी\n",
      "ur": "saivam uktā varārohā vrīḍiteva manasvinī\n"
    },
    "book": 1,
    "chapter": 68,
    "verse": 20
  },
  "01068020c": {
    "text": {
      "ascii": "visaMjJeva ca duHkhena tasthau sthANur ivAcalA\n",
      "ud": "विसंज्ञेव च दुःखेन तस्थौ स्थाणुरिवाचला\n",
      "ur": "visaṁjñeva ca duḥkhena tasthau sthāṇur ivācalā\n"
    },
    "book": 1,
    "chapter": 68,
    "verse": 20
  },
  "01068021a": {
    "text": {
      "ascii": "saMrambhAmarSatAmrAkSI sphuramANoSThasaMpuTA\n",
      "ud": "संरम्भामर्षताम्राक्षी स्फुरमाणोष्ठसंपुटा\n",
      "ur": "saṁrambhāmarṣatāmrākṣī sphuramāṇoṣṭhasaṁpuṭā\n"
    },
    "book": 1,
    "chapter": 68,
    "verse": 21
  },
  "01068021c": {
    "text": {
      "ascii": "kaTAkSair nirdahantIva tiryag rAjAnam aikSata\n",
      "ud": "कटाक्षैर्निर्दहन्तीव तिर्यग्राजानमैक्षत\n",
      "ur": "kaṭākṣair nirdahantīva tiryag rājānam aikṣata\n"
    },
    "book": 1,
    "chapter": 68,
    "verse": 21
  },
  "01068022a": {
    "text": {
      "ascii": "AkAraM gUhamAnA ca manyunAbhisamIritA\n",
      "ud": "आकारं गूहमाना च मन्युनाभिसमीरिता\n",
      "ur": "ākāraṁ gūhamānā ca manyunābhisamīritā\n"
    },
    "book": 1,
    "chapter": 68,
    "verse": 22
  },
  "01068022c": {
    "text": {
      "ascii": "tapasA saMbhRtaM tejo dhArayAm Asa vai tadA\n",
      "ud": "तपसा संभृतं तेजो धारयामास वै तदा\n",
      "ur": "tapasā saṁbhr̥taṁ tejo dhārayām āsa vai tadā\n"
    },
    "book": 1,
    "chapter": 68,
    "verse": 22
  },
  "01068023a": {
    "text": {
      "ascii": "sA muhUrtam iva dhyAtvA duHkhAmarSasamanvitA\n",
      "ud": "सा मुहूर्तमिव ध्यात्वा दुःखामर्षसमन्विता\n",
      "ur": "sā muhūrtam iva dhyātvā duḥkhāmarṣasamanvitā\n"
    },
    "book": 1,
    "chapter": 68,
    "verse": 23
  },
  "01068023c": {
    "text": {
      "ascii": "bhartAram abhisaMprekSya kruddhA vacanam abravIt\n",
      "ud": "भर्तारमभिसंप्रेक्ष्य क्रुद्धा वचनमब्रवीत्\n",
      "ur": "bhartāram abhisaṁprekṣya kruddhā vacanam abravīt\n"
    },
    "book": 1,
    "chapter": 68,
    "verse": 23
  },
  "01068024a": {
    "text": {
      "ascii": "jAnann api mahArAja kasmAd evaM prabhASase\n",
      "ud": "जानन्नपि महाराज कस्मादेवं प्रभाषसे\n",
      "ur": "jānann api mahārāja kasmād evaṁ prabhāṣase\n"
    },
    "book": 1,
    "chapter": 68,
    "verse": 24
  },
  "01068024c": {
    "text": {
      "ascii": "na jAnAmIti niHsaGgaM yathAnyaH prAkRtas tathA\n",
      "ud": "न जानामीति निःसङ्गं यथान्यः प्राकृतस्तथा\n",
      "ur": "na jānāmīti niḥsaṅgaṁ yathānyaḥ prākr̥tas tathā\n"
    },
    "book": 1,
    "chapter": 68,
    "verse": 24
  },
  "01068025a": {
    "text": {
      "ascii": "atra te hRdayaM veda satyasyaivAnRtasya ca\n",
      "ud": "अत्र ते हृदयं वेद सत्यस्यैवानृतस्य च\n",
      "ur": "atra te hr̥dayaṁ veda satyasyaivānr̥tasya ca\n"
    },
    "book": 1,
    "chapter": 68,
    "verse": 25
  },
  "01068025c": {
    "text": {
      "ascii": "kalyANa bata sAkSI tvaM mAtmAnam avamanyathAH\n",
      "ud": "कल्याण बत साक्षी त्वं मात्मानमवमन्यथाः\n",
      "ur": "kalyāṇa bata sākṣī tvaṁ mātmānam avamanyathāḥ\n"
    },
    "book": 1,
    "chapter": 68,
    "verse": 25
  },
  "01068026a": {
    "text": {
      "ascii": "yo 'nyathA santam AtmAnam anyathA pratipadyate\n",
      "ud": "योऽन्यथा सन्तमात्मानमन्यथा प्रतिपद्यते\n",
      "ur": "yo ’nyathā santam ātmānam anyathā pratipadyate\n"
    },
    "book": 1,
    "chapter": 68,
    "verse": 26
  },
  "01068026c": {
    "text": {
      "ascii": "kiM tena na kRtaM pApaM coreNAtmApahAriNA\n",
      "ud": "किं तेन न कृतं पापं चोरेणात्मापहारिणा\n",
      "ur": "kiṁ tena na kr̥taṁ pāpaṁ coreṇātmāpahāriṇā\n"
    },
    "book": 1,
    "chapter": 68,
    "verse": 26
  },
  "01068027a": {
    "text": {
      "ascii": "eko 'ham asmIti ca manyase tvaM; na hRcchayaM vetsi muniM purANam\n",
      "ud": "एकोऽहमस्मीति च मन्यसे त्वं; न हृच्छयं वेत्सि मुनिं पुराणम्\n",
      "ur": "eko ’ham asmīti ca manyase tvaṁ; na hr̥cchayaṁ vetsi muniṁ purāṇam\n"
    },
    "book": 1,
    "chapter": 68,
    "verse": 27
  },
  "01068027c": {
    "text": {
      "ascii": "yo veditA karmaNaH pApakasya; tasyAntike tvaM vRjinaM karoSi\n",
      "ud": "यो वेदिता कर्मणः पापकस्य; तस्यान्तिके त्वं वृजिनं करोषि\n",
      "ur": "yo veditā karmaṇaḥ pāpakasya; tasyāntike tvaṁ vr̥jinaṁ karoṣi\n"
    },
    "book": 1,
    "chapter": 68,
    "verse": 27
  },
  "01068028a": {
    "text": {
      "ascii": "manyate pApakaM kRtvA na kaz cid vetti mAm iti\n",
      "ud": "मन्यते पापकं कृत्वा न कश्चिद्वेत्ति मामिति\n",
      "ur": "manyate pāpakaṁ kr̥tvā na kaś cid vetti mām iti\n"
    },
    "book": 1,
    "chapter": 68,
    "verse": 28
  },
  "01068028c": {
    "text": {
      "ascii": "vidanti cainaM devAz ca svaz caivAntarapUruSaH\n",
      "ud": "विदन्ति चैनं देवाश्च स्वश्चैवान्तरपूरुषः\n",
      "ur": "vidanti cainaṁ devāś ca svaś caivāntarapūruṣaḥ\n"
    },
    "book": 1,
    "chapter": 68,
    "verse": 28
  },
  "01068029a": {
    "text": {
      "ascii": "AdityacandrAv anilAnalau ca; dyaur bhUmir Apo hRdayaM yamaz ca\n",
      "ud": "आदित्यचन्द्रावनिलानलौ च; द्यौर्भूमिरापो हृदयं यमश्च\n",
      "ur": "ādityacandrāv anilānalau ca; dyaur bhūmir āpo hr̥dayaṁ yamaś ca\n"
    },
    "book": 1,
    "chapter": 68,
    "verse": 29
  },
  "01068029c": {
    "text": {
      "ascii": "ahaz ca rAtriz ca ubhe ca saMdhye; dharmaz ca jAnAti narasya vRttam\n",
      "ud": "अहश्च रात्रिश्च उभे च संध्ये; धर्मश्च जानाति नरस्य वृत्तम्\n",
      "ur": "ahaś ca rātriś ca ubhe ca saṁdhye; dharmaś ca jānāti narasya vr̥ttam\n"
    },
    "book": 1,
    "chapter": 68,
    "verse": 29
  },
  "01068030a": {
    "text": {
      "ascii": "yamo vaivasvatas tasya niryAtayati duSkRtam\n",
      "ud": "यमो वैवस्वतस्तस्य निर्यातयति दुष्कृतम्\n",
      "ur": "yamo vaivasvatas tasya niryātayati duṣkr̥tam\n"
    },
    "book": 1,
    "chapter": 68,
    "verse": 30
  },
  "01068030c": {
    "text": {
      "ascii": "hRdi sthitaH karmasAkSI kSetrajJo yasya tuSyati\n",
      "ud": "हृदि स्थितः कर्मसाक्षी क्षेत्रज्ञो यस्य तुष्यति\n",
      "ur": "hr̥di sthitaḥ karmasākṣī kṣetrajño yasya tuṣyati\n"
    },
    "book": 1,
    "chapter": 68,
    "verse": 30
  },
  "01068031a": {
    "text": {
      "ascii": "na tu tuSyati yasyaiSa puruSasya durAtmanaH\n",
      "ud": "न तु तुष्यति यस्यैष पुरुषस्य दुरात्मनः\n",
      "ur": "na tu tuṣyati yasyaiṣa puruṣasya durātmanaḥ\n"
    },
    "book": 1,
    "chapter": 68,
    "verse": 31
  },
  "01068031c": {
    "text": {
      "ascii": "taM yamaH pApakarmANaM niryAtayati duSkRtam\n",
      "ud": "तं यमः पापकर्माणं निर्यातयति दुष्कृतम्\n",
      "ur": "taṁ yamaḥ pāpakarmāṇaṁ niryātayati duṣkr̥tam\n"
    },
    "book": 1,
    "chapter": 68,
    "verse": 31
  },
  "01068032a": {
    "text": {
      "ascii": "avamanyAtmanAtmAnam anyathA pratipadyate\n",
      "ud": "अवमन्यात्मनात्मानमन्यथा प्रतिपद्यते\n",
      "ur": "avamanyātmanātmānam anyathā pratipadyate\n"
    },
    "book": 1,
    "chapter": 68,
    "verse": 32
  },
  "01068032c": {
    "text": {
      "ascii": "devA na tasya zreyAMso yasyAtmApi na kAraNam\n",
      "ud": "देवा न तस्य श्रेयांसो यस्यात्मापि न कारणम्\n",
      "ur": "devā na tasya śreyāṁso yasyātmāpi na kāraṇam\n"
    },
    "book": 1,
    "chapter": 68,
    "verse": 32
  },
  "01068033a": {
    "text": {
      "ascii": "svayaM prApteti mAm evaM mAvamaMsthAH pativratAm\n",
      "ud": "स्वयं प्राप्तेति मामेवं मावमंस्थाः पतिव्रताम्\n",
      "ur": "svayaṁ prāpteti mām evaṁ māvamaṁsthāḥ pativratām\n"
    },
    "book": 1,
    "chapter": 68,
    "verse": 33
  },
  "01068033c": {
    "text": {
      "ascii": "arghyArhAM nArcayasi mAM svayaM bhAryAm upasthitAm\n",
      "ud": "अर्घ्यार्हां नार्चयसि मां स्वयं भार्यामुपस्थिताम्\n",
      "ur": "arghyārhāṁ nārcayasi māṁ svayaṁ bhāryām upasthitām\n"
    },
    "book": 1,
    "chapter": 68,
    "verse": 33
  },
  "01068034a": {
    "text": {
      "ascii": "kimarthaM mAM prAkRtavad upaprekSasi saMsadi\n",
      "ud": "किमर्थं मां प्राकृतवदुपप्रेक्षसि संसदि\n",
      "ur": "kimarthaṁ māṁ prākr̥tavad upaprekṣasi saṁsadi\n"
    },
    "book": 1,
    "chapter": 68,
    "verse": 34
  },
  "01068034c": {
    "text": {
      "ascii": "na khalv aham idaM zUnye raumi kiM na zRNoSi me\n",
      "ud": "न खल्वहमिदं शून्ये रौमि किं न शृणोषि मे\n",
      "ur": "na khalv aham idaṁ śūnye raumi kiṁ na śr̥ṇoṣi me\n"
    },
    "book": 1,
    "chapter": 68,
    "verse": 34
  },
  "01068035a": {
    "text": {
      "ascii": "yadi me yAcamAnAyA vacanaM na kariSyasi\n",
      "ud": "यदि मे याचमानाया वचनं न करिष्यसि\n",
      "ur": "yadi me yācamānāyā vacanaṁ na kariṣyasi\n"
    },
    "book": 1,
    "chapter": 68,
    "verse": 35
  },
  "01068035c": {
    "text": {
      "ascii": "duHSanta zatadhA mUrdhA tatas te 'dya phaliSyati\n",
      "ud": "दुःषन्त शतधा मूर्धा ततस्तेऽद्य फलिष्यति\n",
      "ur": "duḥṣanta śatadhā mūrdhā tatas te ’dya phaliṣyati\n"
    },
    "book": 1,
    "chapter": 68,
    "verse": 35
  },
  "01068036a": {
    "text": {
      "ascii": "bhAryAM patiH saMpravizya sa yasmAj jAyate punaH\n",
      "ud": "भार्यां पतिः संप्रविश्य स यस्माज्जायते पुनः\n",
      "ur": "bhāryāṁ patiḥ saṁpraviśya sa yasmāj jāyate punaḥ\n"
    },
    "book": 1,
    "chapter": 68,
    "verse": 36
  },
  "01068036c": {
    "text": {
      "ascii": "jAyAyA iti jAyAtvaM purANAH kavayo viduH\n",
      "ud": "जायाया इति जायात्वं पुराणाः कवयो विदुः\n",
      "ur": "jāyāyā iti jāyātvaṁ purāṇāḥ kavayo viduḥ\n"
    },
    "book": 1,
    "chapter": 68,
    "verse": 36
  },
  "01068037a": {
    "text": {
      "ascii": "yad AgamavataH puMsas tad apatyaM prajAyate\n",
      "ud": "यदागमवतः पुंसस्तदपत्यं प्रजायते\n",
      "ur": "yad āgamavataḥ puṁsas tad apatyaṁ prajāyate\n"
    },
    "book": 1,
    "chapter": 68,
    "verse": 37
  },
  "01068037c": {
    "text": {
      "ascii": "tat tArayati saMtatyA pUrvapretAn pitAmahAn\n",
      "ud": "तत्तारयति संतत्या पूर्वप्रेतान्पितामहान्\n",
      "ur": "tat tārayati saṁtatyā pūrvapretān pitāmahān\n"
    },
    "book": 1,
    "chapter": 68,
    "verse": 37
  },
  "01068038a": {
    "text": {
      "ascii": "pun nAmno narakAd yasmAt pitaraM trAyate sutaH\n",
      "ud": "पुन्नाम्नो नरकाद्यस्मात्पितरं त्रायते सुतः\n",
      "ur": "pun nāmno narakād yasmāt pitaraṁ trāyate sutaḥ\n"
    },
    "book": 1,
    "chapter": 68,
    "verse": 38
  },
  "01068038c": {
    "text": {
      "ascii": "tasmAt putra iti proktaH svayam eva svayambhuvA\n",
      "ud": "तस्मात्पुत्र इति प्रोक्तः स्वयमेव स्वयम्भुवा\n",
      "ur": "tasmāt putra iti proktaḥ svayam eva svayambhuvā\n"
    },
    "book": 1,
    "chapter": 68,
    "verse": 38
  },
  "01068039a": {
    "text": {
      "ascii": "sA bhAryA yA gRhe dakSA sA bhAryA yA prajAvatI\n",
      "ud": "सा भार्या या गृहे दक्षा सा भार्या या प्रजावती\n",
      "ur": "sā bhāryā yā gr̥he dakṣā sā bhāryā yā prajāvatī\n"
    },
    "book": 1,
    "chapter": 68,
    "verse": 39
  },
  "01068039c": {
    "text": {
      "ascii": "sA bhAryA yA patiprANA sA bhAryA yA pativratA\n",
      "ud": "सा भार्या या पतिप्राणा सा भार्या या पतिव्रता\n",
      "ur": "sā bhāryā yā patiprāṇā sā bhāryā yā pativratā\n"
    },
    "book": 1,
    "chapter": 68,
    "verse": 39
  },
  "01068040a": {
    "text": {
      "ascii": "ardhaM bhAryA manuSyasya bhAryA zreSThatamaH sakhA\n",
      "ud": "अर्धं भार्या मनुष्यस्य भार्या श्रेष्ठतमः सखा\n",
      "ur": "ardhaṁ bhāryā manuṣyasya bhāryā śreṣṭhatamaḥ sakhā\n"
    },
    "book": 1,
    "chapter": 68,
    "verse": 40
  },
  "01068040c": {
    "text": {
      "ascii": "bhAryA mUlaM trivargasya bhAryA mitraM mariSyataH\n",
      "ud": "भार्या मूलं त्रिवर्गस्य भार्या मित्रं मरिष्यतः\n",
      "ur": "bhāryā mūlaṁ trivargasya bhāryā mitraṁ mariṣyataḥ\n"
    },
    "book": 1,
    "chapter": 68,
    "verse": 40
  },
  "01068041a": {
    "text": {
      "ascii": "bhAryAvantaH kriyAvantaH sabhAryA gRhamedhinaH\n",
      "ud": "भार्यावन्तः क्रियावन्तः सभार्या गृहमेधिनः\n",
      "ur": "bhāryāvantaḥ kriyāvantaḥ sabhāryā gr̥hamedhinaḥ\n"
    },
    "book": 1,
    "chapter": 68,
    "verse": 41
  },
  "01068041c": {
    "text": {
      "ascii": "bhAryAvantaH pramodante bhAryAvantaH zriyAnvitAH\n",
      "ud": "भार्यावन्तः प्रमोदन्ते भार्यावन्तः श्रियान्विताः\n",
      "ur": "bhāryāvantaḥ pramodante bhāryāvantaḥ śriyānvitāḥ\n"
    },
    "book": 1,
    "chapter": 68,
    "verse": 41
  },
  "01068042a": {
    "text": {
      "ascii": "sakhAyaH pravivikteSu bhavanty etAH priyaMvadAH\n",
      "ud": "सखायः प्रविविक्तेषु भवन्त्येताः प्रियंवदाः\n",
      "ur": "sakhāyaḥ pravivikteṣu bhavanty etāḥ priyaṁvadāḥ\n"
    },
    "book": 1,
    "chapter": 68,
    "verse": 42
  },
  "01068042c": {
    "text": {
      "ascii": "pitaro dharmakAryeSu bhavanty Artasya mAtaraH\n",
      "ud": "पितरो धर्मकार्येषु भवन्त्यार्तस्य मातरः\n",
      "ur": "pitaro dharmakāryeṣu bhavanty ārtasya mātaraḥ\n"
    },
    "book": 1,
    "chapter": 68,
    "verse": 42
  },
  "01068043a": {
    "text": {
      "ascii": "kAntAreSv api vizrAmo narasyAdhvanikasya vai\n",
      "ud": "कान्तारेष्वपि विश्रामो नरस्याध्वनिकस्य वै\n",
      "ur": "kāntāreṣv api viśrāmo narasyādhvanikasya vai\n"
    },
    "book": 1,
    "chapter": 68,
    "verse": 43
  },
  "01068043c": {
    "text": {
      "ascii": "yaH sadAraH sa vizvAsyas tasmAd dArAH parA gatiH\n",
      "ud": "यः सदारः स विश्वास्यस्तस्माद्दाराः परा गतिः\n",
      "ur": "yaḥ sadāraḥ sa viśvāsyas tasmād dārāḥ parā gatiḥ\n"
    },
    "book": 1,
    "chapter": 68,
    "verse": 43
  },
  "01068044a": {
    "text": {
      "ascii": "saMsarantam api pretaM viSameSv ekapAtinam\n",
      "ud": "संसरन्तमपि प्रेतं विषमेष्वेकपातिनम्\n",
      "ur": "saṁsarantam api pretaṁ viṣameṣv ekapātinam\n"
    },
    "book": 1,
    "chapter": 68,
    "verse": 44
  },
  "01068044c": {
    "text": {
      "ascii": "bhAryaivAnveti bhartAraM satataM yA pativratA\n",
      "ud": "भार्यैवान्वेति भर्तारं सततं या पतिव्रता\n",
      "ur": "bhāryaivānveti bhartāraṁ satataṁ yā pativratā\n"
    },
    "book": 1,
    "chapter": 68,
    "verse": 44
  },
  "01068045a": {
    "text": {
      "ascii": "prathamaM saMsthitA bhAryA patiM pretya pratIkSate\n",
      "ud": "प्रथमं संस्थिता भार्या पतिं प्रेत्य प्रतीक्षते\n",
      "ur": "prathamaṁ saṁsthitā bhāryā patiṁ pretya pratīkṣate\n"
    },
    "book": 1,
    "chapter": 68,
    "verse": 45
  },
  "01068045c": {
    "text": {
      "ascii": "pUrvaM mRtaM ca bhartAraM pazcAt sAdhvy anugacchati\n",
      "ud": "पूर्वं मृतं च भर्तारं पश्चात्साध्व्यनुगच्छति\n",
      "ur": "pūrvaṁ mr̥taṁ ca bhartāraṁ paścāt sādhvy anugacchati\n"
    },
    "book": 1,
    "chapter": 68,
    "verse": 45
  },
  "01068046a": {
    "text": {
      "ascii": "etasmAt kAraNAd rAjan pANigrahaNam iSyate\n",
      "ud": "एतस्मात्कारणाद्राजन्पाणिग्रहणमिष्यते\n",
      "ur": "etasmāt kāraṇād rājan pāṇigrahaṇam iṣyate\n"
    },
    "book": 1,
    "chapter": 68,
    "verse": 46
  },
  "01068046c": {
    "text": {
      "ascii": "yad Apnoti patir bhAryAm iha loke paratra ca\n",
      "ud": "यदाप्नोति पतिर्भार्यामिह लोके परत्र च\n",
      "ur": "yad āpnoti patir bhāryām iha loke paratra ca\n"
    },
    "book": 1,
    "chapter": 68,
    "verse": 46
  },
  "01068047a": {
    "text": {
      "ascii": "AtmAtmanaiva janitaH putra ity ucyate budhaiH\n",
      "ud": "आत्मात्मनैव जनितः पुत्र इत्युच्यते बुधैः\n",
      "ur": "ātmātmanaiva janitaḥ putra ity ucyate budhaiḥ\n"
    },
    "book": 1,
    "chapter": 68,
    "verse": 47
  },
  "01068047c": {
    "text": {
      "ascii": "tasmAd bhAryAM naraH pazyen mAtRvat putramAtaram\n",
      "ud": "तस्माद्भार्यां नरः पश्येन्मातृवत्पुत्रमातरम्\n",
      "ur": "tasmād bhāryāṁ naraḥ paśyen mātr̥vat putramātaram\n"
    },
    "book": 1,
    "chapter": 68,
    "verse": 47
  },
  "01068048a": {
    "text": {
      "ascii": "bhAryAyAM janitaM putram Adarze svam ivAnanam\n",
      "ud": "भार्यायां जनितं पुत्रमादर्शे स्वमिवाननम्\n",
      "ur": "bhāryāyāṁ janitaṁ putram ādarśe svam ivānanam\n"
    },
    "book": 1,
    "chapter": 68,
    "verse": 48
  },
  "01068048c": {
    "text": {
      "ascii": "hlAdate janitA preSkya svargaM prApyeva puNyakRt\n",
      "ud": "ह्लादते जनिता प्रेष्क्य स्वर्गं प्राप्येव पुण्यकृत्\n",
      "ur": "hlādate janitā preṣkya svargaṁ prāpyeva puṇyakr̥t\n"
    },
    "book": 1,
    "chapter": 68,
    "verse": 48
  },
  "01068049a": {
    "text": {
      "ascii": "dahyamAnA manoduHkhair vyAdhibhiz cAturA narAH\n",
      "ud": "दह्यमाना मनोदुःखैर्व्याधिभिश्चातुरा नराः\n",
      "ur": "dahyamānā manoduḥkhair vyādhibhiś cāturā narāḥ\n"
    },
    "book": 1,
    "chapter": 68,
    "verse": 49
  },
  "01068049c": {
    "text": {
      "ascii": "hlAdante sveSu dAreSu gharmArtAH salileSv iva\n",
      "ud": "ह्लादन्ते स्वेषु दारेषु घर्मार्ताः सलिलेष्विव\n",
      "ur": "hlādante sveṣu dāreṣu gharmārtāḥ salileṣv iva\n"
    },
    "book": 1,
    "chapter": 68,
    "verse": 49
  },
  "01068050a": {
    "text": {
      "ascii": "susaMrabdho 'pi rAmANAM na brUyAd apriyaM budhaH\n",
      "ud": "सुसंरब्धोऽपि रामाणां न ब्रूयादप्रियं बुधः\n",
      "ur": "susaṁrabdho ’pi rāmāṇāṁ na brūyād apriyaṁ budhaḥ\n"
    },
    "book": 1,
    "chapter": 68,
    "verse": 50
  },
  "01068050c": {
    "text": {
      "ascii": "ratiM prItiM ca dharmaM ca tAsv Ayattam avekSya ca\n",
      "ud": "रतिं प्रीतिं च धर्मं च तास्वायत्तमवेक्ष्य च\n",
      "ur": "ratiṁ prītiṁ ca dharmaṁ ca tāsv āyattam avekṣya ca\n"
    },
    "book": 1,
    "chapter": 68,
    "verse": 50
  },
  "01068051a": {
    "text": {
      "ascii": "Atmano janmanaH kSetraM puNyaM rAmAH sanAtanam\n",
      "ud": "आत्मनो जन्मनः क्षेत्रं पुण्यं रामाः सनातनम्\n",
      "ur": "ātmano janmanaḥ kṣetraṁ puṇyaṁ rāmāḥ sanātanam\n"
    },
    "book": 1,
    "chapter": 68,
    "verse": 51
  },
  "01068051c": {
    "text": {
      "ascii": "RSINAm api kA zaktiH sraSTuM rAmAm Rte prajAH\n",
      "ud": "ऋषीणामपि का शक्तिः स्रष्टुं रामामृते प्रजाः\n",
      "ur": "r̥ṣīṇām api kā śaktiḥ sraṣṭuṁ rāmām r̥te prajāḥ\n"
    },
    "book": 1,
    "chapter": 68,
    "verse": 51
  },
  "01068052a": {
    "text": {
      "ascii": "paripatya yadA sUnur dharaNIreNuguNThitaH\n",
      "ud": "परिपत्य यदा सूनुर्धरणीरेणुगुण्ठितः\n",
      "ur": "paripatya yadā sūnur dharaṇīreṇuguṇṭhitaḥ\n"
    },
    "book": 1,
    "chapter": 68,
    "verse": 52
  },
  "01068052c": {
    "text": {
      "ascii": "pitur AzliSyate 'GgAni kim ivAsty adhikaM tataH\n",
      "ud": "पितुराश्लिष्यतेऽङ्गानि किमिवास्त्यधिकं ततः\n",
      "ur": "pitur āśliṣyate ’ṅgāni kim ivāsty adhikaṁ tataḥ\n"
    },
    "book": 1,
    "chapter": 68,
    "verse": 52
  },
  "01068053a": {
    "text": {
      "ascii": "sa tvaM svayam anuprAptaM sAbhilASam imaM sutam\n",
      "ud": "स त्वं स्वयमनुप्राप्तं साभिलाषमिमं सुतम्\n",
      "ur": "sa tvaṁ svayam anuprāptaṁ sābhilāṣam imaṁ sutam\n"
    },
    "book": 1,
    "chapter": 68,
    "verse": 53
  },
  "01068053c": {
    "text": {
      "ascii": "prekSamANaM ca kAkSeNa kimartham avamanyase\n",
      "ud": "प्रेक्षमाणं च काक्षेण किमर्थमवमन्यसे\n",
      "ur": "prekṣamāṇaṁ ca kākṣeṇa kimartham avamanyase\n"
    },
    "book": 1,
    "chapter": 68,
    "verse": 53
  },
  "01068054a": {
    "text": {
      "ascii": "aNDAni bibhrati svAni na bhindanti pipIlikAH\n",
      "ud": "अण्डानि बिभ्रति स्वानि न भिन्दन्ति पिपीलिकाः\n",
      "ur": "aṇḍāni bibhrati svāni na bhindanti pipīlikāḥ\n"
    },
    "book": 1,
    "chapter": 68,
    "verse": 54
  },
  "01068054c": {
    "text": {
      "ascii": "na bharethAH kathaM nu tvaM dharmajJaH san svam Atmajam\n",
      "ud": "न भरेथाः कथं नु त्वं धर्मज्ञः सन्स्वमात्मजम्\n",
      "ur": "na bharethāḥ kathaṁ nu tvaṁ dharmajñaḥ san svam ātmajam\n"
    },
    "book": 1,
    "chapter": 68,
    "verse": 54
  },
  "01068055a": {
    "text": {
      "ascii": "na vAsasAM na rAmANAM nApAM sparzas tathA sukhaH\n",
      "ud": "न वाससां न रामाणां नापां स्पर्शस्तथा सुखः\n",
      "ur": "na vāsasāṁ na rāmāṇāṁ nāpāṁ sparśas tathā sukhaḥ\n"
    },
    "book": 1,
    "chapter": 68,
    "verse": 55
  },
  "01068055c": {
    "text": {
      "ascii": "zizor AliGgyamAnasya sparzaH sUnor yathA sukhaH\n",
      "ud": "शिशोरालिङ्ग्यमानस्य स्पर्शः सूनोर्यथा सुखः\n",
      "ur": "śiśor āliṅgyamānasya sparśaḥ sūnor yathā sukhaḥ\n"
    },
    "book": 1,
    "chapter": 68,
    "verse": 55
  },
  "01068056a": {
    "text": {
      "ascii": "brAhmaNo dvipadAM zreSTho gaur variSThA catuSpadAm\n",
      "ud": "ब्राह्मणो द्विपदां श्रेष्ठो गौर्वरिष्ठा चतुष्पदाम्\n",
      "ur": "brāhmaṇo dvipadāṁ śreṣṭho gaur variṣṭhā catuṣpadām\n"
    },
    "book": 1,
    "chapter": 68,
    "verse": 56
  },
  "01068056c": {
    "text": {
      "ascii": "gurur garIyasAM zreSThaH putraH sparzavatAM varaH\n",
      "ud": "गुरुर्गरीयसां श्रेष्ठः पुत्रः स्पर्शवतां वरः\n",
      "ur": "gurur garīyasāṁ śreṣṭhaḥ putraḥ sparśavatāṁ varaḥ\n"
    },
    "book": 1,
    "chapter": 68,
    "verse": 56
  },
  "01068057a": {
    "text": {
      "ascii": "spRzatu tvAM samAzliSya putro 'yaM priyadarzanaH\n",
      "ud": "स्पृशतु त्वां समाश्लिष्य पुत्रोऽयं प्रियदर्शनः\n",
      "ur": "spr̥śatu tvāṁ samāśliṣya putro ’yaṁ priyadarśanaḥ\n"
    },
    "book": 1,
    "chapter": 68,
    "verse": 57
  },
  "01068057c": {
    "text": {
      "ascii": "putrasparzAt sukhataraH sparzo loke na vidyate\n",
      "ud": "पुत्रस्पर्शात्सुखतरः स्पर्शो लोके न विद्यते\n",
      "ur": "putrasparśāt sukhataraḥ sparśo loke na vidyate\n"
    },
    "book": 1,
    "chapter": 68,
    "verse": 57
  },
  "01068058a": {
    "text": {
      "ascii": "triSu varSeSu pUrNeSu prajAtAham ariMdama\n",
      "ud": "त्रिषु वर्षेषु पूर्णेषु प्रजाताहमरिंदम\n",
      "ur": "triṣu varṣeṣu pūrṇeṣu prajātāham ariṁdama\n"
    },
    "book": 1,
    "chapter": 68,
    "verse": 58
  },
  "01068058c": {
    "text": {
      "ascii": "imaM kumAraM rAjendra tava zokapraNAzanam\n",
      "ud": "इमं कुमारं राजेन्द्र तव शोकप्रणाशनम्\n",
      "ur": "imaṁ kumāraṁ rājendra tava śokapraṇāśanam\n"
    },
    "book": 1,
    "chapter": 68,
    "verse": 58
  },
  "01068059a": {
    "text": {
      "ascii": "AhartA vAjimedhasya zatasaMkhyasya paurava\n",
      "ud": "आहर्ता वाजिमेधस्य शतसंख्यस्य पौरव\n",
      "ur": "āhartā vājimedhasya śatasaṁkhyasya paurava\n"
    },
    "book": 1,
    "chapter": 68,
    "verse": 59
  },
  "01068059c": {
    "text": {
      "ascii": "iti vAg antarikSe mAM sUtake 'bhyavadat purA\n",
      "ud": "इति वागन्तरिक्षे मां सूतकेऽभ्यवदत्पुरा\n",
      "ur": "iti vāg antarikṣe māṁ sūtake ’bhyavadat purā\n"
    },
    "book": 1,
    "chapter": 68,
    "verse": 59
  },
  "01068060a": {
    "text": {
      "ascii": "nanu nAmAGkam Aropya snehAd grAmAntaraM gatAH\n",
      "ud": "ननु नामाङ्कमारोप्य स्नेहाद्ग्रामान्तरं गताः\n",
      "ur": "nanu nāmāṅkam āropya snehād grāmāntaraṁ gatāḥ\n"
    },
    "book": 1,
    "chapter": 68,
    "verse": 60
  },
  "01068060c": {
    "text": {
      "ascii": "mUrdhni putrAn upAghrAya pratinandanti mAnavAH\n",
      "ud": "मूर्ध्नि पुत्रानुपाघ्राय प्रतिनन्दन्ति मानवाः\n",
      "ur": "mūrdhni putrān upāghrāya pratinandanti mānavāḥ\n"
    },
    "book": 1,
    "chapter": 68,
    "verse": 60
  },
  "01068061a": {
    "text": {
      "ascii": "vedeSv api vadantImaM mantravAdaM dvijAtayaH\n",
      "ud": "वेदेष्वपि वदन्तीमं मन्त्रवादं द्विजातयः\n",
      "ur": "vedeṣv api vadantīmaṁ mantravādaṁ dvijātayaḥ\n"
    },
    "book": 1,
    "chapter": 68,
    "verse": 61
  },
  "01068061c": {
    "text": {
      "ascii": "jAtakarmaNi putrANAM tavApi viditaM tathA\n",
      "ud": "जातकर्मणि पुत्राणां तवापि विदितं तथा\n",
      "ur": "jātakarmaṇi putrāṇāṁ tavāpi viditaṁ tathā\n"
    },
    "book": 1,
    "chapter": 68,
    "verse": 61
  },
  "01068062a": {
    "text": {
      "ascii": "aGgAd aGgAt saMbhavasi hRdayAd abhijAyase\n",
      "ud": "अङ्गादङ्गात्संभवसि हृदयादभिजायसे\n",
      "ur": "aṅgād aṅgāt saṁbhavasi hr̥dayād abhijāyase\n"
    },
    "book": 1,
    "chapter": 68,
    "verse": 62
  },
  "01068062c": {
    "text": {
      "ascii": "AtmA vai putranAmAsi sa jIva zaradaH zatam\n",
      "ud": "आत्मा वै पुत्रनामासि स जीव शरदः शतम्\n",
      "ur": "ātmā vai putranāmāsi sa jīva śaradaḥ śatam\n"
    },
    "book": 1,
    "chapter": 68,
    "verse": 62
  },
  "01068063a": {
    "text": {
      "ascii": "poSo hi tvadadhIno me saMtAnam api cAkSayam\n",
      "ud": "पोषो हि त्वदधीनो मे संतानमपि चाक्षयम्\n",
      "ur": "poṣo hi tvadadhīno me saṁtānam api cākṣayam\n"
    },
    "book": 1,
    "chapter": 68,
    "verse": 63
  },
  "01068063c": {
    "text": {
      "ascii": "tasmAt tvaM jIva me vatsa susukhI zaradAM zatam\n",
      "ud": "तस्मात्त्वं जीव मे वत्स सुसुखी शरदां शतम्\n",
      "ur": "tasmāt tvaṁ jīva me vatsa susukhī śaradāṁ śatam\n"
    },
    "book": 1,
    "chapter": 68,
    "verse": 63
  },
  "01068064a": {
    "text": {
      "ascii": "tvadaGgebhyaH prasUto 'yaM puruSAt puruSo 'paraH\n",
      "ud": "त्वदङ्गेभ्यः प्रसूतोऽयं पुरुषात्पुरुषोऽपरः\n",
      "ur": "tvadaṅgebhyaḥ prasūto ’yaṁ puruṣāt puruṣo ’paraḥ\n"
    },
    "book": 1,
    "chapter": 68,
    "verse": 64
  },
  "01068064c": {
    "text": {
      "ascii": "sarasIvAmale ''tmAnaM dvitIyaM pazya me sutam\n",
      "ud": "सरसीवामलेऽऽत्मानं द्वितीयं पश्य मे सुतम्\n",
      "ur": "sarasīvāmale ’’tmānaṁ dvitīyaṁ paśya me sutam\n"
    },
    "book": 1,
    "chapter": 68,
    "verse": 64
  },
  "01068065a": {
    "text": {
      "ascii": "yathA hy AhavanIyo 'gnir gArhapatyAt praNIyate\n",
      "ud": "यथा ह्याहवनीयोऽग्निर्गार्हपत्यात्प्रणीयते\n",
      "ur": "yathā hy āhavanīyo ’gnir gārhapatyāt praṇīyate\n"
    },
    "book": 1,
    "chapter": 68,
    "verse": 65
  },
  "01068065c": {
    "text": {
      "ascii": "tathA tvattaH prasUto 'yaM tvam ekaH san dvidhA kRtaH\n",
      "ud": "तथा त्वत्तः प्रसूतोऽयं त्वमेकः सन्द्विधा कृतः\n",
      "ur": "tathā tvattaḥ prasūto ’yaṁ tvam ekaḥ san dvidhā kr̥taḥ\n"
    },
    "book": 1,
    "chapter": 68,
    "verse": 65
  },
  "01068066a": {
    "text": {
      "ascii": "mRgApakRSTena hi te mRgayAM paridhAvatA\n",
      "ud": "मृगापकृष्टेन हि ते मृगयां परिधावता\n",
      "ur": "mr̥gāpakr̥ṣṭena hi te mr̥gayāṁ paridhāvatā\n"
    },
    "book": 1,
    "chapter": 68,
    "verse": 66
  },
  "01068066c": {
    "text": {
      "ascii": "aham AsAditA rAjan kumArI pitur Azrame\n",
      "ud": "अहमासादिता राजन्कुमारी पितुराश्रमे\n",
      "ur": "aham āsāditā rājan kumārī pitur āśrame\n"
    },
    "book": 1,
    "chapter": 68,
    "verse": 66
  },
  "01068067a": {
    "text": {
      "ascii": "urvazI pUrvacittiz ca sahajanyA ca menakA\n",
      "ud": "उर्वशी पूर्वचित्तिश्च सहजन्या च मेनका\n",
      "ur": "urvaśī pūrvacittiś ca sahajanyā ca menakā\n"
    },
    "book": 1,
    "chapter": 68,
    "verse": 67
  },
  "01068067c": {
    "text": {
      "ascii": "vizvAcI ca ghRtAcI ca SaD evApsarasAM varAH\n",
      "ud": "विश्वाची च घृताची च षडेवाप्सरसां वराः\n",
      "ur": "viśvācī ca ghr̥tācī ca ṣaḍ evāpsarasāṁ varāḥ\n"
    },
    "book": 1,
    "chapter": 68,
    "verse": 67
  },
  "01068068a": {
    "text": {
      "ascii": "tAsAM mAM menakA nAma brahmayonir varApsarAH\n",
      "ud": "तासां मां मेनका नाम ब्रह्मयोनिर्वराप्सराः\n",
      "ur": "tāsāṁ māṁ menakā nāma brahmayonir varāpsarāḥ\n"
    },
    "book": 1,
    "chapter": 68,
    "verse": 68
  },
  "01068068c": {
    "text": {
      "ascii": "divaH saMprApya jagatIM vizvAmitrAd ajIjanat\n",
      "ud": "दिवः संप्राप्य जगतीं विश्वामित्रादजीजनत्\n",
      "ur": "divaḥ saṁprāpya jagatīṁ viśvāmitrād ajījanat\n"
    },
    "book": 1,
    "chapter": 68,
    "verse": 68
  },
  "01068069a": {
    "text": {
      "ascii": "sA mAM himavataH pRSThe suSuve menakApsarAH\n",
      "ud": "सा मां हिमवतः पृष्ठे सुषुवे मेनकाप्सराः\n",
      "ur": "sā māṁ himavataḥ pr̥ṣṭhe suṣuve menakāpsarāḥ\n"
    },
    "book": 1,
    "chapter": 68,
    "verse": 69
  },
  "01068069c": {
    "text": {
      "ascii": "avakIrya ca mAM yAtA parAtmajam ivAsatI\n",
      "ud": "अवकीर्य च मां याता परात्मजमिवासती\n",
      "ur": "avakīrya ca māṁ yātā parātmajam ivāsatī\n"
    },
    "book": 1,
    "chapter": 68,
    "verse": 69
  },
  "01068070a": {
    "text": {
      "ascii": "kiM nu karmAzubhaM pUrvaM kRtavaty asmi janmani\n",
      "ud": "किं नु कर्माशुभं पूर्वं कृतवत्यस्मि जन्मनि\n",
      "ur": "kiṁ nu karmāśubhaṁ pūrvaṁ kr̥tavaty asmi janmani\n"
    },
    "book": 1,
    "chapter": 68,
    "verse": 70
  },
  "01068070c": {
    "text": {
      "ascii": "yad ahaM bAndhavais tyaktA bAlye saMprati ca tvayA\n",
      "ud": "यदहं बान्धवैस्त्यक्ता बाल्ये संप्रति च त्वया\n",
      "ur": "yad ahaṁ bāndhavais tyaktā bālye saṁprati ca tvayā\n"
    },
    "book": 1,
    "chapter": 68,
    "verse": 70
  },
  "01068071a": {
    "text": {
      "ascii": "kAmaM tvayA parityaktA gamiSyAmy aham Azramam\n",
      "ud": "कामं त्वया परित्यक्ता गमिष्याम्यहमाश्रमम्\n",
      "ur": "kāmaṁ tvayā parityaktā gamiṣyāmy aham āśramam\n"
    },
    "book": 1,
    "chapter": 68,
    "verse": 71
  },
  "01068071c": {
    "text": {
      "ascii": "imaM tu bAlaM saMtyaktuM nArhasy Atmajam AtmanA\n",
      "ud": "इमं तु बालं संत्यक्तुं नार्हस्यात्मजमात्मना\n",
      "ur": "imaṁ tu bālaṁ saṁtyaktuṁ nārhasy ātmajam ātmanā\n"
    },
    "book": 1,
    "chapter": 68,
    "verse": 71
  },
  "01068072": {
    "text": {
      "ascii": "duHSanta uvAca\n",
      "ud": "दुःषन्त उवाच\n",
      "ur": "duḥṣanta uvāca\n"
    },
    "book": 1,
    "chapter": 68,
    "verse": 72
  },
  "01068072a": {
    "text": {
      "ascii": "na putram abhijAnAmi tvayi jAtaM zakuntale\n",
      "ud": "न पुत्रमभिजानामि त्वयि जातं शकुन्तले\n",
      "ur": "na putram abhijānāmi tvayi jātaṁ śakuntale\n"
    },
    "book": 1,
    "chapter": 68,
    "verse": 72
  },
  "01068072c": {
    "text": {
      "ascii": "asatyavacanA nAryaH kas te zraddhAsyate vacaH\n",
      "ud": "असत्यवचना नार्यः कस्ते श्रद्धास्यते वचः\n",
      "ur": "asatyavacanā nāryaḥ kas te śraddhāsyate vacaḥ\n"
    },
    "book": 1,
    "chapter": 68,
    "verse": 72
  },
  "01068073a": {
    "text": {
      "ascii": "menakA niranukrozA bandhakI jananI tava\n",
      "ud": "मेनका निरनुक्रोशा बन्धकी जननी तव\n",
      "ur": "menakā niranukrośā bandhakī jananī tava\n"
    },
    "book": 1,
    "chapter": 68,
    "verse": 73
  },
  "01068073c": {
    "text": {
      "ascii": "yayA himavataH pRSThe nirmAlyeva praveritA\n",
      "ud": "यया हिमवतः पृष्ठे निर्माल्येव प्रवेरिता\n",
      "ur": "yayā himavataḥ pr̥ṣṭhe nirmālyeva praveritā\n"
    },
    "book": 1,
    "chapter": 68,
    "verse": 73
  },
  "01068074a": {
    "text": {
      "ascii": "sa cApi niranukrozaH kSatrayoniH pitA tava\n",
      "ud": "स चापि निरनुक्रोशः क्षत्रयोनिः पिता तव\n",
      "ur": "sa cāpi niranukrośaḥ kṣatrayoniḥ pitā tava\n"
    },
    "book": 1,
    "chapter": 68,
    "verse": 74
  },
  "01068074c": {
    "text": {
      "ascii": "vizvAmitro brAhmaNatve lubdhaH kAmaparAyaNaH\n",
      "ud": "विश्वामित्रो ब्राह्मणत्वे लुब्धः कामपरायणः\n",
      "ur": "viśvāmitro brāhmaṇatve lubdhaḥ kāmaparāyaṇaḥ\n"
    },
    "book": 1,
    "chapter": 68,
    "verse": 74
  },
  "01068075a": {
    "text": {
      "ascii": "menakApsarasAM zreSThA maharSINAM ca te pitA\n",
      "ud": "मेनकाप्सरसां श्रेष्ठा महर्षीणां च ते पिता\n",
      "ur": "menakāpsarasāṁ śreṣṭhā maharṣīṇāṁ ca te pitā\n"
    },
    "book": 1,
    "chapter": 68,
    "verse": 75
  },
  "01068075c": {
    "text": {
      "ascii": "tayor apatyaM kasmAt tvaM puMzcalIvAbhidhAsyasi\n",
      "ud": "तयोरपत्यं कस्मात्त्वं पुंश्चलीवाभिधास्यसि\n",
      "ur": "tayor apatyaṁ kasmāt tvaṁ puṁścalīvābhidhāsyasi\n"
    },
    "book": 1,
    "chapter": 68,
    "verse": 75
  },
  "01068076a": {
    "text": {
      "ascii": "azraddheyam idaM vAkyaM kathayantI na lajjase\n",
      "ud": "अश्रद्धेयमिदं वाक्यं कथयन्ती न लज्जसे\n",
      "ur": "aśraddheyam idaṁ vākyaṁ kathayantī na lajjase\n"
    },
    "book": 1,
    "chapter": 68,
    "verse": 76
  },
  "01068076c": {
    "text": {
      "ascii": "vizeSato matsakAze duSTatApasi gamyatAm\n",
      "ud": "विशेषतो मत्सकाशे दुष्टतापसि गम्यताम्\n",
      "ur": "viśeṣato matsakāśe duṣṭatāpasi gamyatām\n"
    },
    "book": 1,
    "chapter": 68,
    "verse": 76
  },
  "01068077a": {
    "text": {
      "ascii": "kva maharSiH sadaivograH sApsarA kva ca menakA\n",
      "ud": "क्व महर्षिः सदैवोग्रः साप्सरा क्व च मेनका\n",
      "ur": "kva maharṣiḥ sadaivograḥ sāpsarā kva ca menakā\n"
    },
    "book": 1,
    "chapter": 68,
    "verse": 77
  },
  "01068077c": {
    "text": {
      "ascii": "kva ca tvam evaM kRpaNA tApasIveSadhAriNI\n",
      "ud": "क्व च त्वमेवं कृपणा तापसीवेषधारिणी\n",
      "ur": "kva ca tvam evaṁ kr̥paṇā tāpasīveṣadhāriṇī\n"
    },
    "book": 1,
    "chapter": 68,
    "verse": 77
  },
  "01068078a": {
    "text": {
      "ascii": "atikAyaz ca putras te bAlo 'pi balavAn ayam\n",
      "ud": "अतिकायश्च पुत्रस्ते बालोऽपि बलवानयम्\n",
      "ur": "atikāyaś ca putras te bālo ’pi balavān ayam\n"
    },
    "book": 1,
    "chapter": 68,
    "verse": 78
  },
  "01068078c": {
    "text": {
      "ascii": "katham alpena kAlena zAlaskandha ivodgataH\n",
      "ud": "कथमल्पेन कालेन शालस्कन्ध इवोद्गतः\n",
      "ur": "katham alpena kālena śālaskandha ivodgataḥ\n"
    },
    "book": 1,
    "chapter": 68,
    "verse": 78
  },
  "01068079a": {
    "text": {
      "ascii": "sunikRSTA ca yonis te puMzcalI pratibhAsi me\n",
      "ud": "सुनिकृष्टा च योनिस्ते पुंश्चली प्रतिभासि मे\n",
      "ur": "sunikr̥ṣṭā ca yonis te puṁścalī pratibhāsi me\n"
    },
    "book": 1,
    "chapter": 68,
    "verse": 79
  },
  "01068079c": {
    "text": {
      "ascii": "yadRcchayA kAmarAgAj jAtA menakayA hy asi\n",
      "ud": "यदृच्छया कामरागाज्जाता मेनकया ह्यसि\n",
      "ur": "yadr̥cchayā kāmarāgāj jātā menakayā hy asi\n"
    },
    "book": 1,
    "chapter": 68,
    "verse": 79
  },
  "01068080a": {
    "text": {
      "ascii": "sarvam etat parokSaM me yat tvaM vadasi tApasi\n",
      "ud": "सर्वमेतत्परोक्षं मे यत्त्वं वदसि तापसि\n",
      "ur": "sarvam etat parokṣaṁ me yat tvaṁ vadasi tāpasi\n"
    },
    "book": 1,
    "chapter": 68,
    "verse": 80
  },
  "01068080c": {
    "text": {
      "ascii": "nAhaM tvAm abhijAnAmi yatheSTaM gamyatAM tvayA\n",
      "ud": "नाहं त्वामभिजानामि यथेष्टं गम्यतां त्वया\n",
      "ur": "nāhaṁ tvām abhijānāmi yatheṣṭaṁ gamyatāṁ tvayā\n"
    },
    "book": 1,
    "chapter": 68,
    "verse": 80
  }
}