{
  "02050001": {
    "text": {
      "ascii": "dhRtarASTra uvAca\n",
      "ud": "धृतराष्ट्र उवाच\n",
      "ur": "dhr̥tarāṣṭra uvāca\n"
    },
    "book": 2,
    "chapter": 50,
    "verse": 1
  },
  "02050001a": {
    "text": {
      "ascii": "tvaM vai jyeSTho jyaiSThineyaH putra mA pANDavAn dviSaH\n",
      "ud": "त्वं वै ज्येष्ठो ज्यैष्ठिनेयः पुत्र मा पाण्डवान्द्विषः\n",
      "ur": "tvaṁ vai jyeṣṭho jyaiṣṭhineyaḥ putra mā pāṇḍavān dviṣaḥ\n"
    },
    "book": 2,
    "chapter": 50,
    "verse": 1
  },
  "02050001c": {
    "text": {
      "ascii": "dveSTA hy asukham Adatte yathaiva nidhanaM tathA\n",
      "ud": "द्वेष्टा ह्यसुखमादत्ते यथैव निधनं तथा\n",
      "ur": "dveṣṭā hy asukham ādatte yathaiva nidhanaṁ tathā\n"
    },
    "book": 2,
    "chapter": 50,
    "verse": 1
  },
  "02050002a": {
    "text": {
      "ascii": "avyutpannaM samAnArthaM tulyamitraM yudhiSThiram\n",
      "ud": "अव्युत्पन्नं समानार्थं तुल्यमित्रं युधिष्ठिरम्\n",
      "ur": "avyutpannaṁ samānārthaṁ tulyamitraṁ yudhiṣṭhiram\n"
    },
    "book": 2,
    "chapter": 50,
    "verse": 2
  },
  "02050002c": {
    "text": {
      "ascii": "adviSantaM kathaM dviSyAt tvAdRzo bharatarSabha\n",
      "ud": "अद्विषन्तं कथं द्विष्यात्त्वादृशो भरतर्षभ\n",
      "ur": "adviṣantaṁ kathaṁ dviṣyāt tvādr̥śo bharatarṣabha\n"
    },
    "book": 2,
    "chapter": 50,
    "verse": 2
  },
  "02050003a": {
    "text": {
      "ascii": "tulyAbhijanavIryaz ca kathaM bhrAtuH zriyaM nRpa\n",
      "ud": "तुल्याभिजनवीर्यश्च कथं भ्रातुः श्रियं नृप\n",
      "ur": "tulyābhijanavīryaś ca kathaṁ bhrātuḥ śriyaṁ nr̥pa\n"
    },
    "book": 2,
    "chapter": 50,
    "verse": 3
  },
  "02050003c": {
    "text": {
      "ascii": "putra kAmayase mohAn maivaM bhUH zAmya sAdhv iha\n",
      "ud": "पुत्र कामयसे मोहान्मैवं भूः शाम्य साध्विह\n",
      "ur": "putra kāmayase mohān maivaṁ bhūḥ śāmya sādhv iha\n"
    },
    "book": 2,
    "chapter": 50,
    "verse": 3
  },
  "02050004a": {
    "text": {
      "ascii": "atha yajJavibhUtiM tAM kAGkSase bharatarSabha\n",
      "ud": "अथ यज्ञविभूतिं तां काङ्क्षसे भरतर्षभ\n",
      "ur": "atha yajñavibhūtiṁ tāṁ kāṅkṣase bharatarṣabha\n"
    },
    "book": 2,
    "chapter": 50,
    "verse": 4
  },
  "02050004c": {
    "text": {
      "ascii": "Rtvijas tava tanvantu saptatantuM mahAdhvaram\n",
      "ud": "ऋत्विजस्तव तन्वन्तु सप्ततन्तुं महाध्वरम्\n",
      "ur": "r̥tvijas tava tanvantu saptatantuṁ mahādhvaram\n"
    },
    "book": 2,
    "chapter": 50,
    "verse": 4
  },
  "02050005a": {
    "text": {
      "ascii": "AhariSyanti rAjAnas tavApi vipulaM dhanam\n",
      "ud": "आहरिष्यन्ति राजानस्तवापि विपुलं धनम्\n",
      "ur": "āhariṣyanti rājānas tavāpi vipulaṁ dhanam\n"
    },
    "book": 2,
    "chapter": 50,
    "verse": 5
  },
  "02050005c": {
    "text": {
      "ascii": "prItyA ca bahumAnAc ca ratnAny AbharaNAni ca\n",
      "ud": "प्रीत्या च बहुमानाच्च रत्नान्याभरणानि च\n",
      "ur": "prītyā ca bahumānāc ca ratnāny ābharaṇāni ca\n"
    },
    "book": 2,
    "chapter": 50,
    "verse": 5
  },
  "02050006a": {
    "text": {
      "ascii": "anarthAcaritaM tAta parasvaspRhaNaM bhRzam\n",
      "ud": "अनर्थाचरितं तात परस्वस्पृहणं भृशम्\n",
      "ur": "anarthācaritaṁ tāta parasvaspr̥haṇaṁ bhr̥śam\n"
    },
    "book": 2,
    "chapter": 50,
    "verse": 6
  },
  "02050006c": {
    "text": {
      "ascii": "svasaMtuSTaH svadharmastho yaH sa vai sukham edhate\n",
      "ud": "स्वसंतुष्टः स्वधर्मस्थो यः स वै सुखमेधते\n",
      "ur": "svasaṁtuṣṭaḥ svadharmastho yaḥ sa vai sukham edhate\n"
    },
    "book": 2,
    "chapter": 50,
    "verse": 6
  },
  "02050007a": {
    "text": {
      "ascii": "avyApAraH parArtheSu nityodyogaH svakarmasu\n",
      "ud": "अव्यापारः परार्थेषु नित्योद्योगः स्वकर्मसु\n",
      "ur": "avyāpāraḥ parārtheṣu nityodyogaḥ svakarmasu\n"
    },
    "book": 2,
    "chapter": 50,
    "verse": 7
  },
  "02050007c": {
    "text": {
      "ascii": "udyamo rakSaNe sveSAm etad vaibhavalakSaNam\n",
      "ud": "उद्यमो रक्षणे स्वेषामेतद्वैभवलक्षणम्\n",
      "ur": "udyamo rakṣaṇe sveṣām etad vaibhavalakṣaṇam\n"
    },
    "book": 2,
    "chapter": 50,
    "verse": 7
  },
  "02050008a": {
    "text": {
      "ascii": "vipattiSv avyatho dakSo nityam utthAnavAn naraH\n",
      "ud": "विपत्तिष्वव्यथो दक्षो नित्यमुत्थानवान्नरः\n",
      "ur": "vipattiṣv avyatho dakṣo nityam utthānavān naraḥ\n"
    },
    "book": 2,
    "chapter": 50,
    "verse": 8
  },
  "02050008c": {
    "text": {
      "ascii": "apramatto vinItAtmA nityaM bhadrANi pazyati\n",
      "ud": "अप्रमत्तो विनीतात्मा नित्यं भद्राणि पश्यति\n",
      "ur": "apramatto vinītātmā nityaṁ bhadrāṇi paśyati\n"
    },
    "book": 2,
    "chapter": 50,
    "verse": 8
  },
  "02050009a": {
    "text": {
      "ascii": "antarvedyAM dadad vittaM kAmAn anubhavan priyAn\n",
      "ud": "अन्तर्वेद्यां ददद्वित्तं कामाननुभवन्प्रियान्\n",
      "ur": "antarvedyāṁ dadad vittaṁ kāmān anubhavan priyān\n"
    },
    "book": 2,
    "chapter": 50,
    "verse": 9
  },
  "02050009c": {
    "text": {
      "ascii": "krIDan strIbhir nirAtaGkaH prazAmya bharatarSabha\n",
      "ud": "क्रीडन्स्त्रीभिर्निरातङ्कः प्रशाम्य भरतर्षभ\n",
      "ur": "krīḍan strībhir nirātaṅkaḥ praśāmya bharatarṣabha\n"
    },
    "book": 2,
    "chapter": 50,
    "verse": 9
  },
  "02050010": {
    "text": {
      "ascii": "duryodhana uvAca\n",
      "ud": "दुर्योधन उवाच\n",
      "ur": "duryodhana uvāca\n"
    },
    "book": 2,
    "chapter": 50,
    "verse": 10
  },
  "02050010a": {
    "text": {
      "ascii": "jAnan vai mohayasi mAM nAvi naur iva saMyatA\n",
      "ud": "जानन्वै मोहयसि मां नावि नौरिव संयता\n",
      "ur": "jānan vai mohayasi māṁ nāvi naur iva saṁyatā\n"
    },
    "book": 2,
    "chapter": 50,
    "verse": 10
  },
  "02050010c": {
    "text": {
      "ascii": "svArthe kiM nAvadhAnaM te utAho dveSTi mAM bhavAn\n",
      "ud": "स्वार्थे किं नावधानं ते उताहो द्वेष्टि मां भवान्\n",
      "ur": "svārthe kiṁ nāvadhānaṁ te utāho dveṣṭi māṁ bhavān\n"
    },
    "book": 2,
    "chapter": 50,
    "verse": 10
  },
  "02050011a": {
    "text": {
      "ascii": "na santIme dhArtarASTrA yeSAM tvam anuzAsitA\n",
      "ud": "न सन्तीमे धार्तराष्ट्रा येषां त्वमनुशासिता\n",
      "ur": "na santīme dhārtarāṣṭrā yeṣāṁ tvam anuśāsitā\n"
    },
    "book": 2,
    "chapter": 50,
    "verse": 11
  },
  "02050011c": {
    "text": {
      "ascii": "bhaviSyam artham AkhyAsi sadA tvaM kRtyam AtmanaH\n",
      "ud": "भविष्यमर्थमाख्यासि सदा त्वं कृत्यमात्मनः\n",
      "ur": "bhaviṣyam artham ākhyāsi sadā tvaṁ kr̥tyam ātmanaḥ\n"
    },
    "book": 2,
    "chapter": 50,
    "verse": 11
  },
  "02050012a": {
    "text": {
      "ascii": "parapraNeyo 'graNIr hi yaz ca mArgAt pramuhyati\n",
      "ud": "परप्रणेयोऽग्रणीर्हि यश्च मार्गात्प्रमुह्यति\n",
      "ur": "parapraṇeyo ’graṇīr hi yaś ca mārgāt pramuhyati\n"
    },
    "book": 2,
    "chapter": 50,
    "verse": 12
  },
  "02050012c": {
    "text": {
      "ascii": "panthAnam anugaccheyuH kathaM tasya padAnugAH\n",
      "ud": "पन्थानमनुगच्छेयुः कथं तस्य पदानुगाः\n",
      "ur": "panthānam anugaccheyuḥ kathaṁ tasya padānugāḥ\n"
    },
    "book": 2,
    "chapter": 50,
    "verse": 12
  },
  "02050013a": {
    "text": {
      "ascii": "rAjan parigataprajJo vRddhasevI jitendriyaH\n",
      "ud": "राजन्परिगतप्रज्ञो वृद्धसेवी जितेन्द्रियः\n",
      "ur": "rājan parigataprajño vr̥ddhasevī jitendriyaḥ\n"
    },
    "book": 2,
    "chapter": 50,
    "verse": 13
  },
  "02050013c": {
    "text": {
      "ascii": "pratipannAn svakAryeSu saMmohayasi no bhRzam\n",
      "ud": "प्रतिपन्नान्स्वकार्येषु संमोहयसि नो भृशम्\n",
      "ur": "pratipannān svakāryeṣu saṁmohayasi no bhr̥śam\n"
    },
    "book": 2,
    "chapter": 50,
    "verse": 13
  },
  "02050014a": {
    "text": {
      "ascii": "lokavRttAd rAjavRttam anyad Aha bRhaspatiH\n",
      "ud": "लोकवृत्ताद्राजवृत्तमन्यदाह बृहस्पतिः\n",
      "ur": "lokavr̥ttād rājavr̥ttam anyad āha br̥haspatiḥ\n"
    },
    "book": 2,
    "chapter": 50,
    "verse": 14
  },
  "02050014c": {
    "text": {
      "ascii": "tasmAd rAjJA prayatnena svArthaz cintyaH sadaiva hi\n",
      "ud": "तस्माद्राज्ञा प्रयत्नेन स्वार्थश्चिन्त्यः सदैव हि\n",
      "ur": "tasmād rājñā prayatnena svārthaś cintyaḥ sadaiva hi\n"
    },
    "book": 2,
    "chapter": 50,
    "verse": 14
  },
  "02050015a": {
    "text": {
      "ascii": "kSatriyasya mahArAja jaye vRttiH samAhitA\n",
      "ud": "क्षत्रियस्य महाराज जये वृत्तिः समाहिता\n",
      "ur": "kṣatriyasya mahārāja jaye vr̥ttiḥ samāhitā\n"
    },
    "book": 2,
    "chapter": 50,
    "verse": 15
  },
  "02050015c": {
    "text": {
      "ascii": "sa vai dharmo 'stv adharmo vA svavRttau bharatarSabha\n",
      "ud": "स वै धर्मोऽस्त्वधर्मो वा स्ववृत्तौ भरतर्षभ\n",
      "ur": "sa vai dharmo ’stv adharmo vā svavr̥ttau bharatarṣabha\n"
    },
    "book": 2,
    "chapter": 50,
    "verse": 15
  },
  "02050016a": {
    "text": {
      "ascii": "prakAlayed dizaH sarvAH pratodeneva sArathiH\n",
      "ud": "प्रकालयेद्दिशः सर्वाः प्रतोदेनेव सारथिः\n",
      "ur": "prakālayed diśaḥ sarvāḥ pratodeneva sārathiḥ\n"
    },
    "book": 2,
    "chapter": 50,
    "verse": 16
  },
  "02050016c": {
    "text": {
      "ascii": "pratyamitrazriyaM dIptAM bubhUSur bharatarSabha\n",
      "ud": "प्रत्यमित्रश्रियं दीप्तां बुभूषुर्भरतर्षभ\n",
      "ur": "pratyamitraśriyaṁ dīptāṁ bubhūṣur bharatarṣabha\n"
    },
    "book": 2,
    "chapter": 50,
    "verse": 16
  },
  "02050017a": {
    "text": {
      "ascii": "pracchanno vA prakAzo vA yo yogo ripubAdhanaH\n",
      "ud": "प्रच्छन्नो वा प्रकाशो वा यो योगो रिपुबाधनः\n",
      "ur": "pracchanno vā prakāśo vā yo yogo ripubādhanaḥ\n"
    },
    "book": 2,
    "chapter": 50,
    "verse": 17
  },
  "02050017c": {
    "text": {
      "ascii": "tad vai zastraM zastravidAM na zastraM chedanaM smRtam\n",
      "ud": "तद्वै शस्त्रं शस्त्रविदां न शस्त्रं छेदनं स्मृतम्\n",
      "ur": "tad vai śastraṁ śastravidāṁ na śastraṁ chedanaṁ smr̥tam\n"
    },
    "book": 2,
    "chapter": 50,
    "verse": 17
  },
  "02050018a": {
    "text": {
      "ascii": "asaMtoSaH zriyo mUlaM tasmAt taM kAmayAmy aham\n",
      "ud": "असंतोषः श्रियो मूलं तस्मात्तं कामयाम्यहम्\n",
      "ur": "asaṁtoṣaḥ śriyo mūlaṁ tasmāt taṁ kāmayāmy aham\n"
    },
    "book": 2,
    "chapter": 50,
    "verse": 18
  },
  "02050018c": {
    "text": {
      "ascii": "samucchraye yo yatate sa rAjan paramo nayI\n",
      "ud": "समुच्छ्रये यो यतते स राजन्परमो नयी\n",
      "ur": "samucchraye yo yatate sa rājan paramo nayī\n"
    },
    "book": 2,
    "chapter": 50,
    "verse": 18
  },
  "02050019a": {
    "text": {
      "ascii": "mamatvaM hi na kartavyam aizvarye vA dhane 'pi vA\n",
      "ud": "ममत्वं हि न कर्तव्यमैश्वर्ये वा धनेऽपि वा\n",
      "ur": "mamatvaṁ hi na kartavyam aiśvarye vā dhane ’pi vā\n"
    },
    "book": 2,
    "chapter": 50,
    "verse": 19
  },
  "02050019c": {
    "text": {
      "ascii": "pUrvAvAptaM haranty anye rAjadharmaM hi taM viduH\n",
      "ud": "पूर्वावाप्तं हरन्त्यन्ये राजधर्मं हि तं विदुः\n",
      "ur": "pūrvāvāptaṁ haranty anye rājadharmaṁ hi taṁ viduḥ\n"
    },
    "book": 2,
    "chapter": 50,
    "verse": 19
  },
  "02050020a": {
    "text": {
      "ascii": "adrohe samayaM kRtvA ciccheda namuceH ziraH\n",
      "ud": "अद्रोहे समयं कृत्वा चिच्छेद नमुचेः शिरः\n",
      "ur": "adrohe samayaṁ kr̥tvā ciccheda namuceḥ śiraḥ\n"
    },
    "book": 2,
    "chapter": 50,
    "verse": 20
  },
  "02050020c": {
    "text": {
      "ascii": "zakraH sA hi matA tasya ripau vRttiH sanAtanI\n",
      "ud": "शक्रः सा हि मता तस्य रिपौ वृत्तिः सनातनी\n",
      "ur": "śakraḥ sā hi matā tasya ripau vr̥ttiḥ sanātanī\n"
    },
    "book": 2,
    "chapter": 50,
    "verse": 20
  },
  "02050021a": {
    "text": {
      "ascii": "dvAv etau grasate bhUmiH sarpo bilazayAn iva\n",
      "ud": "द्वावेतौ ग्रसते भूमिः सर्पो बिलशयानिव\n",
      "ur": "dvāv etau grasate bhūmiḥ sarpo bilaśayān iva\n"
    },
    "book": 2,
    "chapter": 50,
    "verse": 21
  },
  "02050021c": {
    "text": {
      "ascii": "rAjAnaM cAviroddhAraM brAhmaNaM cApravAsinam\n",
      "ud": "राजानं चाविरोद्धारं ब्राह्मणं चाप्रवासिनम्\n",
      "ur": "rājānaṁ cāviroddhāraṁ brāhmaṇaṁ cāpravāsinam\n"
    },
    "book": 2,
    "chapter": 50,
    "verse": 21
  },
  "02050022a": {
    "text": {
      "ascii": "nAsti vai jAtitaH zatruH puruSasya vizAM pate\n",
      "ud": "नास्ति वै जातितः शत्रुः पुरुषस्य विशां पते\n",
      "ur": "nāsti vai jātitaḥ śatruḥ puruṣasya viśāṁ pate\n"
    },
    "book": 2,
    "chapter": 50,
    "verse": 22
  },
  "02050022c": {
    "text": {
      "ascii": "yena sAdhAraNI vRttiH sa zatrur netaro janaH\n",
      "ud": "येन साधारणी वृत्तिः स शत्रुर्नेतरो जनः\n",
      "ur": "yena sādhāraṇī vr̥ttiḥ sa śatrur netaro janaḥ\n"
    },
    "book": 2,
    "chapter": 50,
    "verse": 22
  },
  "02050023a": {
    "text": {
      "ascii": "zatrupakSaM samRdhyantaM yo mohAt samupekSate\n",
      "ud": "शत्रुपक्षं समृध्यन्तं यो मोहात्समुपेक्षते\n",
      "ur": "śatrupakṣaṁ samr̥dhyantaṁ yo mohāt samupekṣate\n"
    },
    "book": 2,
    "chapter": 50,
    "verse": 23
  },
  "02050023c": {
    "text": {
      "ascii": "vyAdhir ApyAyita iva tasya mUlaM chinatti saH\n",
      "ud": "व्याधिराप्यायित इव तस्य मूलं छिनत्ति सः\n",
      "ur": "vyādhir āpyāyita iva tasya mūlaṁ chinatti saḥ\n"
    },
    "book": 2,
    "chapter": 50,
    "verse": 23
  },
  "02050024a": {
    "text": {
      "ascii": "alpo 'pi hy arir atyantaM vardhamAnaparAkramaH\n",
      "ud": "अल्पोऽपि ह्यरिरत्यन्तं वर्धमानपराक्रमः\n",
      "ur": "alpo ’pi hy arir atyantaṁ vardhamānaparākramaḥ\n"
    },
    "book": 2,
    "chapter": 50,
    "verse": 24
  },
  "02050024c": {
    "text": {
      "ascii": "valmIko mUlaja iva grasate vRkSam antikAt\n",
      "ud": "वल्मीको मूलज इव ग्रसते वृक्षमन्तिकात्\n",
      "ur": "valmīko mūlaja iva grasate vr̥kṣam antikāt\n"
    },
    "book": 2,
    "chapter": 50,
    "verse": 24
  },
  "02050025a": {
    "text": {
      "ascii": "AjamIDha ripor lakSmIr mA te rociSTa bhArata\n",
      "ud": "आजमीढ रिपोर्लक्ष्मीर्मा ते रोचिष्ट भारत\n",
      "ur": "ājamīḍha ripor lakṣmīr mā te rociṣṭa bhārata\n"
    },
    "book": 2,
    "chapter": 50,
    "verse": 25
  },
  "02050025c": {
    "text": {
      "ascii": "eSa bhAraH sattvavatAM nayaH zirasi dhiSThitaH\n",
      "ud": "एष भारः सत्त्ववतां नयः शिरसि धिष्ठितः\n",
      "ur": "eṣa bhāraḥ sattvavatāṁ nayaḥ śirasi dhiṣṭhitaḥ\n"
    },
    "book": 2,
    "chapter": 50,
    "verse": 25
  },
  "02050026a": {
    "text": {
      "ascii": "janmavRddhim ivArthAnAM yo vRddhim abhikAGkSate\n",
      "ud": "जन्मवृद्धिमिवार्थानां यो वृद्धिमभिकाङ्क्षते\n",
      "ur": "janmavr̥ddhim ivārthānāṁ yo vr̥ddhim abhikāṅkṣate\n"
    },
    "book": 2,
    "chapter": 50,
    "verse": 26
  },
  "02050026c": {
    "text": {
      "ascii": "edhate jJAtiSu sa vai sadyovRddhir hi vikramaH\n",
      "ud": "एधते ज्ञातिषु स वै सद्योवृद्धिर्हि विक्रमः\n",
      "ur": "edhate jñātiṣu sa vai sadyovr̥ddhir hi vikramaḥ\n"
    },
    "book": 2,
    "chapter": 50,
    "verse": 26
  },
  "02050027a": {
    "text": {
      "ascii": "nAprApya pANDavaizvaryaM saMzayo me bhaviSyati\n",
      "ud": "नाप्राप्य पाण्डवैश्वर्यं संशयो मे भविष्यति\n",
      "ur": "nāprāpya pāṇḍavaiśvaryaṁ saṁśayo me bhaviṣyati\n"
    },
    "book": 2,
    "chapter": 50,
    "verse": 27
  },
  "02050027c": {
    "text": {
      "ascii": "avApsye vA zriyaM tAM hi zeSye vA nihato yudhi\n",
      "ud": "अवाप्स्ये वा श्रियं तां हि शेष्ये वा निहतो युधि\n",
      "ur": "avāpsye vā śriyaṁ tāṁ hi śeṣye vā nihato yudhi\n"
    },
    "book": 2,
    "chapter": 50,
    "verse": 27
  },
  "02050028a": {
    "text": {
      "ascii": "atAdRzasya kiM me 'dya jIvitena vizAM pate\n",
      "ud": "अतादृशस्य किं मेऽद्य जीवितेन विशां पते\n",
      "ur": "atādr̥śasya kiṁ me ’dya jīvitena viśāṁ pate\n"
    },
    "book": 2,
    "chapter": 50,
    "verse": 28
  },
  "02050028c": {
    "text": {
      "ascii": "vardhante pANDavA nityaM vayaM tu sthiravRddhayaH\n",
      "ud": "वर्धन्ते पाण्डवा नित्यं वयं तु स्थिरवृद्धयः\n",
      "ur": "vardhante pāṇḍavā nityaṁ vayaṁ tu sthiravr̥ddhayaḥ\n"
    },
    "book": 2,
    "chapter": 50,
    "verse": 28
  }
}