{
  "02022001": {
    "text": {
      "ascii": "vaizaMpAyana uvAca\n",
      "ud": "वैशंपायन उवाच\n",
      "ur": "vaiśaṁpāyana uvāca\n"
    },
    "book": 2,
    "chapter": 22,
    "verse": 1
  },
  "02022001a": {
    "text": {
      "ascii": "bhImasenas tataH kRSNam uvAca yadunandanam\n",
      "ud": "भीमसेनस्ततः कृष्णमुवाच यदुनन्दनम्\n",
      "ur": "bhīmasenas tataḥ kr̥ṣṇam uvāca yadunandanam\n"
    },
    "book": 2,
    "chapter": 22,
    "verse": 1
  },
  "02022001c": {
    "text": {
      "ascii": "buddhim AsthAya vipulAM jarAsaMdhajighAMsayA\n",
      "ud": "बुद्धिमास्थाय विपुलां जरासंधजिघांसया\n",
      "ur": "buddhim āsthāya vipulāṁ jarāsaṁdhajighāṁsayā\n"
    },
    "book": 2,
    "chapter": 22,
    "verse": 1
  },
  "02022002a": {
    "text": {
      "ascii": "nAyaM pApo mayA kRSNa yuktaH syAd anurodhitum\n",
      "ud": "नायं पापो मया कृष्ण युक्तः स्यादनुरोधितुम्\n",
      "ur": "nāyaṁ pāpo mayā kr̥ṣṇa yuktaḥ syād anurodhitum\n"
    },
    "book": 2,
    "chapter": 22,
    "verse": 2
  },
  "02022002c": {
    "text": {
      "ascii": "prANena yaduzArdUla baddhavaGkSaNavAsasA\n",
      "ud": "प्राणेन यदुशार्दूल बद्धवङ्क्षणवाससा\n",
      "ur": "prāṇena yaduśārdūla baddhavaṅkṣaṇavāsasā\n"
    },
    "book": 2,
    "chapter": 22,
    "verse": 2
  },
  "02022003a": {
    "text": {
      "ascii": "evam uktas tataH kRSNaH pratyuvAca vRkodaram\n",
      "ud": "एवमुक्तस्ततः कृष्णः प्रत्युवाच वृकोदरम्\n",
      "ur": "evam uktas tataḥ kr̥ṣṇaḥ pratyuvāca vr̥kodaram\n"
    },
    "book": 2,
    "chapter": 22,
    "verse": 3
  },
  "02022003c": {
    "text": {
      "ascii": "tvarayan puruSavyAghro jarAsaMdhavadhepsayA\n",
      "ud": "त्वरयन्पुरुषव्याघ्रो जरासंधवधेप्सया\n",
      "ur": "tvarayan puruṣavyāghro jarāsaṁdhavadhepsayā\n"
    },
    "book": 2,
    "chapter": 22,
    "verse": 3
  },
  "02022004a": {
    "text": {
      "ascii": "yat te daivaM paraM sattvaM yac ca te mAtarizvanaH\n",
      "ud": "यत्ते दैवं परं सत्त्वं यच्च ते मातरिश्वनः\n",
      "ur": "yat te daivaṁ paraṁ sattvaṁ yac ca te mātariśvanaḥ\n"
    },
    "book": 2,
    "chapter": 22,
    "verse": 4
  },
  "02022004c": {
    "text": {
      "ascii": "balaM bhIma jarAsaMdhe darzayAzu tad adya naH\n",
      "ud": "बलं भीम जरासंधे दर्शयाशु तदद्य नः\n",
      "ur": "balaṁ bhīma jarāsaṁdhe darśayāśu tad adya naḥ\n"
    },
    "book": 2,
    "chapter": 22,
    "verse": 4
  },
  "02022005a": {
    "text": {
      "ascii": "evam uktas tadA bhImo jarAsaMdham ariMdamaH\n",
      "ud": "एवमुक्तस्तदा भीमो जरासंधमरिंदमः\n",
      "ur": "evam uktas tadā bhīmo jarāsaṁdham ariṁdamaḥ\n"
    },
    "book": 2,
    "chapter": 22,
    "verse": 5
  },
  "02022005c": {
    "text": {
      "ascii": "utkSipya bhrAmayad rAjan balavantaM mahAbalaH\n",
      "ud": "उत्क्षिप्य भ्रामयद्राजन्बलवन्तं महाबलः\n",
      "ur": "utkṣipya bhrāmayad rājan balavantaṁ mahābalaḥ\n"
    },
    "book": 2,
    "chapter": 22,
    "verse": 5
  },
  "02022006a": {
    "text": {
      "ascii": "bhrAmayitvA zataguNaM bhujAbhyAM bharatarSabha\n",
      "ud": "भ्रामयित्वा शतगुणं भुजाभ्यां भरतर्षभ\n",
      "ur": "bhrāmayitvā śataguṇaṁ bhujābhyāṁ bharatarṣabha\n"
    },
    "book": 2,
    "chapter": 22,
    "verse": 6
  },
  "02022006c": {
    "text": {
      "ascii": "babhaJja pRSThe saMkSipya niSpiSya vinanAda ca\n",
      "ud": "बभञ्ज पृष्ठे संक्षिप्य निष्पिष्य विननाद च\n",
      "ur": "babhañja pr̥ṣṭhe saṁkṣipya niṣpiṣya vinanāda ca\n"
    },
    "book": 2,
    "chapter": 22,
    "verse": 6
  },
  "02022007a": {
    "text": {
      "ascii": "tasya niSpiSyamANasya pANDavasya ca garjataH\n",
      "ud": "तस्य निष्पिष्यमाणस्य पाण्डवस्य च गर्जतः\n",
      "ur": "tasya niṣpiṣyamāṇasya pāṇḍavasya ca garjataḥ\n"
    },
    "book": 2,
    "chapter": 22,
    "verse": 7
  },
  "02022007c": {
    "text": {
      "ascii": "abhavat tumulo nAdaH sarvaprANibhayaMkaraH\n",
      "ud": "अभवत्तुमुलो नादः सर्वप्राणिभयंकरः\n",
      "ur": "abhavat tumulo nādaḥ sarvaprāṇibhayaṁkaraḥ\n"
    },
    "book": 2,
    "chapter": 22,
    "verse": 7
  },
  "02022008a": {
    "text": {
      "ascii": "vitresur mAgadhAH sarve strINAM garbhAz ca susruvuH\n",
      "ud": "वित्रेसुर्मागधाः सर्वे स्त्रीणां गर्भाश्च सुस्रुवुः\n",
      "ur": "vitresur māgadhāḥ sarve strīṇāṁ garbhāś ca susruvuḥ\n"
    },
    "book": 2,
    "chapter": 22,
    "verse": 8
  },
  "02022008c": {
    "text": {
      "ascii": "bhImasenasya nAdena jarAsaMdhasya caiva ha\n",
      "ud": "भीमसेनस्य नादेन जरासंधस्य चैव ह\n",
      "ur": "bhīmasenasya nādena jarāsaṁdhasya caiva ha\n"
    },
    "book": 2,
    "chapter": 22,
    "verse": 8
  },
  "02022009a": {
    "text": {
      "ascii": "kiM nu svid dhimavAn bhinnaH kiM nu svid dIryate mahI\n",
      "ud": "किं नु स्विद्धिमवान्भिन्नः किं नु स्विद्दीर्यते मही\n",
      "ur": "kiṁ nu svid dhimavān bhinnaḥ kiṁ nu svid dīryate mahī\n"
    },
    "book": 2,
    "chapter": 22,
    "verse": 9
  },
  "02022009c": {
    "text": {
      "ascii": "iti sma mAgadhA jajJur bhImasenasya nisvanAt\n",
      "ud": "इति स्म मागधा जज्ञुर्भीमसेनस्य निस्वनात्\n",
      "ur": "iti sma māgadhā jajñur bhīmasenasya nisvanāt\n"
    },
    "book": 2,
    "chapter": 22,
    "verse": 9
  },
  "02022010a": {
    "text": {
      "ascii": "tato rAjakuladvAri prasuptam iva taM nRpam\n",
      "ud": "ततो राजकुलद्वारि प्रसुप्तमिव तं नृपम्\n",
      "ur": "tato rājakuladvāri prasuptam iva taṁ nr̥pam\n"
    },
    "book": 2,
    "chapter": 22,
    "verse": 10
  },
  "02022010c": {
    "text": {
      "ascii": "rAtrau parAsum utsRjya nizcakramur ariMdamAH\n",
      "ud": "रात्रौ परासुमुत्सृज्य निश्चक्रमुररिंदमाः\n",
      "ur": "rātrau parāsum utsr̥jya niścakramur ariṁdamāḥ\n"
    },
    "book": 2,
    "chapter": 22,
    "verse": 10
  },
  "02022011a": {
    "text": {
      "ascii": "jarAsaMdharathaM kRSNo yojayitvA patAkinam\n",
      "ud": "जरासंधरथं कृष्णो योजयित्वा पताकिनम्\n",
      "ur": "jarāsaṁdharathaṁ kr̥ṣṇo yojayitvā patākinam\n"
    },
    "book": 2,
    "chapter": 22,
    "verse": 11
  },
  "02022011c": {
    "text": {
      "ascii": "Aropya bhrAtarau caiva mokSayAm Asa bAndhavAn\n",
      "ud": "आरोप्य भ्रातरौ चैव मोक्षयामास बान्धवान्\n",
      "ur": "āropya bhrātarau caiva mokṣayām āsa bāndhavān\n"
    },
    "book": 2,
    "chapter": 22,
    "verse": 11
  },
  "02022012a": {
    "text": {
      "ascii": "te vai ratnabhujaM kRSNaM ratnArhaM pRthivIzvarAH\n",
      "ud": "ते वै रत्नभुजं कृष्णं रत्नार्हं पृथिवीश्वराः\n",
      "ur": "te vai ratnabhujaṁ kr̥ṣṇaṁ ratnārhaṁ pr̥thivīśvarāḥ\n"
    },
    "book": 2,
    "chapter": 22,
    "verse": 12
  },
  "02022012c": {
    "text": {
      "ascii": "rAjAnaz cakrur AsAdya mokSitA mahato bhayAt\n",
      "ud": "राजानश्चक्रुरासाद्य मोक्षिता महतो भयात्\n",
      "ur": "rājānaś cakrur āsādya mokṣitā mahato bhayāt\n"
    },
    "book": 2,
    "chapter": 22,
    "verse": 12
  },
  "02022013a": {
    "text": {
      "ascii": "akSataH zastrasaMpanno jitAriH saha rAjabhiH\n",
      "ud": "अक्षतः शस्त्रसंपन्नो जितारिः सह राजभिः\n",
      "ur": "akṣataḥ śastrasaṁpanno jitāriḥ saha rājabhiḥ\n"
    },
    "book": 2,
    "chapter": 22,
    "verse": 13
  },
  "02022013c": {
    "text": {
      "ascii": "ratham AsthAya taM divyaM nirjagAma girivrajAt\n",
      "ud": "रथमास्थाय तं दिव्यं निर्जगाम गिरिव्रजात्\n",
      "ur": "ratham āsthāya taṁ divyaṁ nirjagāma girivrajāt\n"
    },
    "book": 2,
    "chapter": 22,
    "verse": 13
  },
  "02022014a": {
    "text": {
      "ascii": "yaH sa sodaryavAn nAma dviyodhaH kRSNasArathiH\n",
      "ud": "यः स सोदर्यवान्नाम द्वियोधः कृष्णसारथिः\n",
      "ur": "yaḥ sa sodaryavān nāma dviyodhaḥ kr̥ṣṇasārathiḥ\n"
    },
    "book": 2,
    "chapter": 22,
    "verse": 14
  },
  "02022014c": {
    "text": {
      "ascii": "abhyAsaghAtI saMdRzyo durjayaH sarvarAjabhiH\n",
      "ud": "अभ्यासघाती संदृश्यो दुर्जयः सर्वराजभिः\n",
      "ur": "abhyāsaghātī saṁdr̥śyo durjayaḥ sarvarājabhiḥ\n"
    },
    "book": 2,
    "chapter": 22,
    "verse": 14
  },
  "02022015a": {
    "text": {
      "ascii": "bhImArjunAbhyAM yodhAbhyAm AsthitaH kRSNasArathiH\n",
      "ud": "भीमार्जुनाभ्यां योधाभ्यामास्थितः कृष्णसारथिः\n",
      "ur": "bhīmārjunābhyāṁ yodhābhyām āsthitaḥ kr̥ṣṇasārathiḥ\n"
    },
    "book": 2,
    "chapter": 22,
    "verse": 15
  },
  "02022015c": {
    "text": {
      "ascii": "zuzubhe rathavaryo 'sau durjayaH sarvadhanvibhiH\n",
      "ud": "शुशुभे रथवर्योऽसौ दुर्जयः सर्वधन्विभिः\n",
      "ur": "śuśubhe rathavaryo ’sau durjayaḥ sarvadhanvibhiḥ\n"
    },
    "book": 2,
    "chapter": 22,
    "verse": 15
  },
  "02022016a": {
    "text": {
      "ascii": "zakraviSNU hi saMgrAme ceratus tArakAmaye\n",
      "ud": "शक्रविष्णू हि संग्रामे चेरतुस्तारकामये\n",
      "ur": "śakraviṣṇū hi saṁgrāme ceratus tārakāmaye\n"
    },
    "book": 2,
    "chapter": 22,
    "verse": 16
  },
  "02022016c": {
    "text": {
      "ascii": "rathena tena taM kRSNa upAruhya yayau tadA\n",
      "ud": "रथेन तेन तं कृष्ण उपारुह्य ययौ तदा\n",
      "ur": "rathena tena taṁ kr̥ṣṇa upāruhya yayau tadā\n"
    },
    "book": 2,
    "chapter": 22,
    "verse": 16
  },
  "02022017a": {
    "text": {
      "ascii": "taptacAmIkarAbheNa kiGkiNIjAlamAlinA\n",
      "ud": "तप्तचामीकराभेण किङ्किणीजालमालिना\n",
      "ur": "taptacāmīkarābheṇa kiṅkiṇījālamālinā\n"
    },
    "book": 2,
    "chapter": 22,
    "verse": 17
  },
  "02022017c": {
    "text": {
      "ascii": "meghanirghoSanAdena jaitreNAmitraghAtinA\n",
      "ud": "मेघनिर्घोषनादेन जैत्रेणामित्रघातिना\n",
      "ur": "meghanirghoṣanādena jaitreṇāmitraghātinā\n"
    },
    "book": 2,
    "chapter": 22,
    "verse": 17
  },
  "02022018a": {
    "text": {
      "ascii": "yena zakro dAnavAnAM jaghAna navatIr nava\n",
      "ud": "येन शक्रो दानवानां जघान नवतीर्नव\n",
      "ur": "yena śakro dānavānāṁ jaghāna navatīr nava\n"
    },
    "book": 2,
    "chapter": 22,
    "verse": 18
  },
  "02022018c": {
    "text": {
      "ascii": "taM prApya samahRSyanta rathaM te puruSarSabhAH\n",
      "ud": "तं प्राप्य समहृष्यन्त रथं ते पुरुषर्षभाः\n",
      "ur": "taṁ prāpya samahr̥ṣyanta rathaṁ te puruṣarṣabhāḥ\n"
    },
    "book": 2,
    "chapter": 22,
    "verse": 18
  },
  "02022019a": {
    "text": {
      "ascii": "tataH kRSNaM mahAbAhuM bhrAtRbhyAM sahitaM tadA\n",
      "ud": "ततः कृष्णं महाबाहुं भ्रातृभ्यां सहितं तदा\n",
      "ur": "tataḥ kr̥ṣṇaṁ mahābāhuṁ bhrātr̥bhyāṁ sahitaṁ tadā\n"
    },
    "book": 2,
    "chapter": 22,
    "verse": 19
  },
  "02022019c": {
    "text": {
      "ascii": "rathasthaM mAgadhA dRSTvA samapadyanta vismitAH\n",
      "ud": "रथस्थं मागधा दृष्ट्वा समपद्यन्त विस्मिताः\n",
      "ur": "rathasthaṁ māgadhā dr̥ṣṭvā samapadyanta vismitāḥ\n"
    },
    "book": 2,
    "chapter": 22,
    "verse": 19
  },
  "02022020a": {
    "text": {
      "ascii": "hayair divyaiH samAyukto ratho vAyusamo jave\n",
      "ud": "हयैर्दिव्यैः समायुक्तो रथो वायुसमो जवे\n",
      "ur": "hayair divyaiḥ samāyukto ratho vāyusamo jave\n"
    },
    "book": 2,
    "chapter": 22,
    "verse": 20
  },
  "02022020c": {
    "text": {
      "ascii": "adhiSThitaH sa zuzubhe kRSNenAtIva bhArata\n",
      "ud": "अधिष्ठितः स शुशुभे कृष्णेनातीव भारत\n",
      "ur": "adhiṣṭhitaḥ sa śuśubhe kr̥ṣṇenātīva bhārata\n"
    },
    "book": 2,
    "chapter": 22,
    "verse": 20
  },
  "02022021a": {
    "text": {
      "ascii": "asaGgI devavihitas tasmin rathavare dhvajaH\n",
      "ud": "असङ्गी देवविहितस्तस्मिन्रथवरे ध्वजः\n",
      "ur": "asaṅgī devavihitas tasmin rathavare dhvajaḥ\n"
    },
    "book": 2,
    "chapter": 22,
    "verse": 21
  },
  "02022021c": {
    "text": {
      "ascii": "yojanAd dadRze zrImAn indrAyudhasamaprabhaH\n",
      "ud": "योजनाद्ददृशे श्रीमानिन्द्रायुधसमप्रभः\n",
      "ur": "yojanād dadr̥śe śrīmān indrāyudhasamaprabhaḥ\n"
    },
    "book": 2,
    "chapter": 22,
    "verse": 21
  },
  "02022022a": {
    "text": {
      "ascii": "cintayAm Asa kRSNo 'tha garutmantaM sa cAbhyayAt\n",
      "ud": "चिन्तयामास कृष्णोऽथ गरुत्मन्तं स चाभ्ययात्\n",
      "ur": "cintayām āsa kr̥ṣṇo ’tha garutmantaṁ sa cābhyayāt\n"
    },
    "book": 2,
    "chapter": 22,
    "verse": 22
  },
  "02022022c": {
    "text": {
      "ascii": "kSaNe tasmin sa tenAsIc caityayUpa ivocchritaH\n",
      "ud": "क्षणे तस्मिन्स तेनासीच्चैत्ययूप इवोच्छ्रितः\n",
      "ur": "kṣaṇe tasmin sa tenāsīc caityayūpa ivocchritaḥ\n"
    },
    "book": 2,
    "chapter": 22,
    "verse": 22
  },
  "02022023a": {
    "text": {
      "ascii": "vyAditAsyair mahAnAdaiH saha bhUtair dhvajAlayaiH\n",
      "ud": "व्यादितास्यैर्महानादैः सह भूतैर्ध्वजालयैः\n",
      "ur": "vyāditāsyair mahānādaiḥ saha bhūtair dhvajālayaiḥ\n"
    },
    "book": 2,
    "chapter": 22,
    "verse": 23
  },
  "02022023c": {
    "text": {
      "ascii": "tasthau rathavare tasmin garutmAn pannagAzanaH\n",
      "ud": "तस्थौ रथवरे तस्मिन्गरुत्मान्पन्नगाशनः\n",
      "ur": "tasthau rathavare tasmin garutmān pannagāśanaḥ\n"
    },
    "book": 2,
    "chapter": 22,
    "verse": 23
  },
  "02022024a": {
    "text": {
      "ascii": "durnirIkSyo hi bhUtAnAM tejasAbhyadhikaM babhau\n",
      "ud": "दुर्निरीक्ष्यो हि भूतानां तेजसाभ्यधिकं बभौ\n",
      "ur": "durnirīkṣyo hi bhūtānāṁ tejasābhyadhikaṁ babhau\n"
    },
    "book": 2,
    "chapter": 22,
    "verse": 24
  },
  "02022024c": {
    "text": {
      "ascii": "Aditya iva madhyAhne sahasrakiraNAvRtaH\n",
      "ud": "आदित्य इव मध्याह्ने सहस्रकिरणावृतः\n",
      "ur": "āditya iva madhyāhne sahasrakiraṇāvr̥taḥ\n"
    },
    "book": 2,
    "chapter": 22,
    "verse": 24
  },
  "02022025a": {
    "text": {
      "ascii": "na sa sajjati vRkSeSu zastraiz cApi na riSyate\n",
      "ud": "न स सज्जति वृक्षेषु शस्त्रैश्चापि न रिष्यते\n",
      "ur": "na sa sajjati vr̥kṣeṣu śastraiś cāpi na riṣyate\n"
    },
    "book": 2,
    "chapter": 22,
    "verse": 25
  },
  "02022025c": {
    "text": {
      "ascii": "divyo dhvajavaro rAjan dRzyate devamAnuSaiH\n",
      "ud": "दिव्यो ध्वजवरो राजन्दृश्यते देवमानुषैः\n",
      "ur": "divyo dhvajavaro rājan dr̥śyate devamānuṣaiḥ\n"
    },
    "book": 2,
    "chapter": 22,
    "verse": 25
  },
  "02022026a": {
    "text": {
      "ascii": "tam AsthAya rathaM divyaM parjanyasamanisvanam\n",
      "ud": "तमास्थाय रथं दिव्यं पर्जन्यसमनिस्वनम्\n",
      "ur": "tam āsthāya rathaṁ divyaṁ parjanyasamanisvanam\n"
    },
    "book": 2,
    "chapter": 22,
    "verse": 26
  },
  "02022026c": {
    "text": {
      "ascii": "niryayau puruSavyAghraH pANDavAbhyAM sahAcyutaH\n",
      "ud": "निर्ययौ पुरुषव्याघ्रः पाण्डवाभ्यां सहाच्युतः\n",
      "ur": "niryayau puruṣavyāghraḥ pāṇḍavābhyāṁ sahācyutaḥ\n"
    },
    "book": 2,
    "chapter": 22,
    "verse": 26
  },
  "02022027a": {
    "text": {
      "ascii": "yaM lebhe vAsavAd rAjA vasus tasmAd bRhadrathaH\n",
      "ud": "यं लेभे वासवाद्राजा वसुस्तस्माद्बृहद्रथः\n",
      "ur": "yaṁ lebhe vāsavād rājā vasus tasmād br̥hadrathaḥ\n"
    },
    "book": 2,
    "chapter": 22,
    "verse": 27
  },
  "02022027c": {
    "text": {
      "ascii": "bRhadrathAt krameNaiva prApto bArhadrathaM nRpam\n",
      "ud": "बृहद्रथात्क्रमेणैव प्राप्तो बार्हद्रथं नृपम्\n",
      "ur": "br̥hadrathāt krameṇaiva prāpto bārhadrathaṁ nr̥pam\n"
    },
    "book": 2,
    "chapter": 22,
    "verse": 27
  },
  "02022028a": {
    "text": {
      "ascii": "sa niryayau mahAbAhuH puNDarIkekSaNas tataH\n",
      "ud": "स निर्ययौ महाबाहुः पुण्डरीकेक्षणस्ततः\n",
      "ur": "sa niryayau mahābāhuḥ puṇḍarīkekṣaṇas tataḥ\n"
    },
    "book": 2,
    "chapter": 22,
    "verse": 28
  },
  "02022028c": {
    "text": {
      "ascii": "girivrajAd bahis tasthau same deze mahAyazAH\n",
      "ud": "गिरिव्रजाद्बहिस्तस्थौ समे देशे महायशाः\n",
      "ur": "girivrajād bahis tasthau same deśe mahāyaśāḥ\n"
    },
    "book": 2,
    "chapter": 22,
    "verse": 28
  },
  "02022029a": {
    "text": {
      "ascii": "tatrainaM nAgarAH sarve satkAreNAbhyayus tadA\n",
      "ud": "तत्रैनं नागराः सर्वे सत्कारेणाभ्ययुस्तदा\n",
      "ur": "tatrainaṁ nāgarāḥ sarve satkāreṇābhyayus tadā\n"
    },
    "book": 2,
    "chapter": 22,
    "verse": 29
  },
  "02022029c": {
    "text": {
      "ascii": "brAhmaNapramukhA rAjan vidhidRSTena karmaNA\n",
      "ud": "ब्राह्मणप्रमुखा राजन्विधिदृष्टेन कर्मणा\n",
      "ur": "brāhmaṇapramukhā rājan vidhidr̥ṣṭena karmaṇā\n"
    },
    "book": 2,
    "chapter": 22,
    "verse": 29
  },
  "02022030a": {
    "text": {
      "ascii": "bandhanAd vipramuktAz ca rAjAno madhusUdanam\n",
      "ud": "बन्धनाद्विप्रमुक्ताश्च राजानो मधुसूदनम्\n",
      "ur": "bandhanād vipramuktāś ca rājāno madhusūdanam\n"
    },
    "book": 2,
    "chapter": 22,
    "verse": 30
  },
  "02022030c": {
    "text": {
      "ascii": "pUjayAm Asur Ucuz ca sAntvapUrvam idaM vacaH\n",
      "ud": "पूजयामासुरूचुश्च सान्त्वपूर्वमिदं वचः\n",
      "ur": "pūjayām āsur ūcuś ca sāntvapūrvam idaṁ vacaḥ\n"
    },
    "book": 2,
    "chapter": 22,
    "verse": 30
  },
  "02022031a": {
    "text": {
      "ascii": "naitac citraM mahAbAho tvayi devakinandana\n",
      "ud": "नैतच्चित्रं महाबाहो त्वयि देवकिनन्दन\n",
      "ur": "naitac citraṁ mahābāho tvayi devakinandana\n"
    },
    "book": 2,
    "chapter": 22,
    "verse": 31
  },
  "02022031c": {
    "text": {
      "ascii": "bhImArjunabalopete dharmasya paripAlanam\n",
      "ud": "भीमार्जुनबलोपेते धर्मस्य परिपालनम्\n",
      "ur": "bhīmārjunabalopete dharmasya paripālanam\n"
    },
    "book": 2,
    "chapter": 22,
    "verse": 31
  },
  "02022032a": {
    "text": {
      "ascii": "jarAsaMdhahrade ghore duHkhapaGke nimajjatAm\n",
      "ud": "जरासंधह्रदे घोरे दुःखपङ्के निमज्जताम्\n",
      "ur": "jarāsaṁdhahrade ghore duḥkhapaṅke nimajjatām\n"
    },
    "book": 2,
    "chapter": 22,
    "verse": 32
  },
  "02022032c": {
    "text": {
      "ascii": "rAjJAM samabhyuddharaNaM yad idaM kRtam adya te\n",
      "ud": "राज्ञां समभ्युद्धरणं यदिदं कृतमद्य ते\n",
      "ur": "rājñāṁ samabhyuddharaṇaṁ yad idaṁ kr̥tam adya te\n"
    },
    "book": 2,
    "chapter": 22,
    "verse": 32
  },
  "02022033a": {
    "text": {
      "ascii": "viSNo samavasannAnAM giridurge sudAruNe\n",
      "ud": "विष्णो समवसन्नानां गिरिदुर्गे सुदारुणे\n",
      "ur": "viṣṇo samavasannānāṁ giridurge sudāruṇe\n"
    },
    "book": 2,
    "chapter": 22,
    "verse": 33
  },
  "02022033c": {
    "text": {
      "ascii": "diSTyA mokSAd yazo dIptam AptaM te puruSottama\n",
      "ud": "दिष्ट्या मोक्षाद्यशो दीप्तमाप्तं ते पुरुषोत्तम\n",
      "ur": "diṣṭyā mokṣād yaśo dīptam āptaṁ te puruṣottama\n"
    },
    "book": 2,
    "chapter": 22,
    "verse": 33
  },
  "02022034a": {
    "text": {
      "ascii": "kiM kurmaH puruSavyAghra bravIhi puruSarSabha\n",
      "ud": "किं कुर्मः पुरुषव्याघ्र ब्रवीहि पुरुषर्षभ\n",
      "ur": "kiṁ kurmaḥ puruṣavyāghra bravīhi puruṣarṣabha\n"
    },
    "book": 2,
    "chapter": 22,
    "verse": 34
  },
  "02022034c": {
    "text": {
      "ascii": "kRtam ity eva taj jJeyaM nRpair yady api duSkaram\n",
      "ud": "कृतमित्येव तज्ज्ञेयं नृपैर्यद्यपि दुष्करम्\n",
      "ur": "kr̥tam ity eva taj jñeyaṁ nr̥pair yady api duṣkaram\n"
    },
    "book": 2,
    "chapter": 22,
    "verse": 34
  },
  "02022035a": {
    "text": {
      "ascii": "tAn uvAca hRSIkezaH samAzvAsya mahAmanAH\n",
      "ud": "तानुवाच हृषीकेशः समाश्वास्य महामनाः\n",
      "ur": "tān uvāca hr̥ṣīkeśaḥ samāśvāsya mahāmanāḥ\n"
    },
    "book": 2,
    "chapter": 22,
    "verse": 35
  },
  "02022035c": {
    "text": {
      "ascii": "yudhiSThiro rAjasUyaM kratum Ahartum icchati\n",
      "ud": "युधिष्ठिरो राजसूयं क्रतुमाहर्तुमिच्छति\n",
      "ur": "yudhiṣṭhiro rājasūyaṁ kratum āhartum icchati\n"
    },
    "book": 2,
    "chapter": 22,
    "verse": 35
  },
  "02022036a": {
    "text": {
      "ascii": "tasya dharmapravRttasya pArthivatvaM cikIrSataH\n",
      "ud": "तस्य धर्मप्रवृत्तस्य पार्थिवत्वं चिकीर्षतः\n",
      "ur": "tasya dharmapravr̥ttasya pārthivatvaṁ cikīrṣataḥ\n"
    },
    "book": 2,
    "chapter": 22,
    "verse": 36
  },
  "02022036c": {
    "text": {
      "ascii": "sarvair bhavadbhir yajJArthe sAhAyyaM dIyatAm iti\n",
      "ud": "सर्वैर्भवद्भिर्यज्ञार्थे साहाय्यं दीयतामिति\n",
      "ur": "sarvair bhavadbhir yajñārthe sāhāyyaṁ dīyatām iti\n"
    },
    "book": 2,
    "chapter": 22,
    "verse": 36
  },
  "02022037a": {
    "text": {
      "ascii": "tataH pratItamanasas te nRpA bharatarSabha\n",
      "ud": "ततः प्रतीतमनसस्ते नृपा भरतर्षभ\n",
      "ur": "tataḥ pratītamanasas te nr̥pā bharatarṣabha\n"
    },
    "book": 2,
    "chapter": 22,
    "verse": 37
  },
  "02022037c": {
    "text": {
      "ascii": "tathety evAbruvan sarve pratijajJuz ca tAM giram\n",
      "ud": "तथेत्येवाब्रुवन्सर्वे प्रतिजज्ञुश्च तां गिरम्\n",
      "ur": "tathety evābruvan sarve pratijajñuś ca tāṁ giram\n"
    },
    "book": 2,
    "chapter": 22,
    "verse": 37
  },
  "02022038a": {
    "text": {
      "ascii": "ratnabhAjaM ca dAzArhaM cakrus te pRthivIzvarAH\n",
      "ud": "रत्नभाजं च दाशार्हं चक्रुस्ते पृथिवीश्वराः\n",
      "ur": "ratnabhājaṁ ca dāśārhaṁ cakrus te pr̥thivīśvarāḥ\n"
    },
    "book": 2,
    "chapter": 22,
    "verse": 38
  },
  "02022038c": {
    "text": {
      "ascii": "kRcchrAj jagrAha govindas teSAM tadanukampayA\n",
      "ud": "कृच्छ्राज्जग्राह गोविन्दस्तेषां तदनुकम्पया\n",
      "ur": "kr̥cchrāj jagrāha govindas teṣāṁ tadanukampayā\n"
    },
    "book": 2,
    "chapter": 22,
    "verse": 38
  },
  "02022039a": {
    "text": {
      "ascii": "jarAsaMdhAtmajaz caiva sahadevo mahArathaH\n",
      "ud": "जरासंधात्मजश्चैव सहदेवो महारथः\n",
      "ur": "jarāsaṁdhātmajaś caiva sahadevo mahārathaḥ\n"
    },
    "book": 2,
    "chapter": 22,
    "verse": 39
  },
  "02022039c": {
    "text": {
      "ascii": "niryayau sajanAmAtyaH puraskRtya purohitam\n",
      "ud": "निर्ययौ सजनामात्यः पुरस्कृत्य पुरोहितम्\n",
      "ur": "niryayau sajanāmātyaḥ puraskr̥tya purohitam\n"
    },
    "book": 2,
    "chapter": 22,
    "verse": 39
  },
  "02022040a": {
    "text": {
      "ascii": "sa nIcaiH prazrito bhUtvA bahuratnapurogamaH\n",
      "ud": "स नीचैः प्रश्रितो भूत्वा बहुरत्नपुरोगमः\n",
      "ur": "sa nīcaiḥ praśrito bhūtvā bahuratnapurogamaḥ\n"
    },
    "book": 2,
    "chapter": 22,
    "verse": 40
  },
  "02022040c": {
    "text": {
      "ascii": "sahadevo nRNAM devaM vAsudevam upasthitaH\n",
      "ud": "सहदेवो नृणां देवं वासुदेवमुपस्थितः\n",
      "ur": "sahadevo nr̥ṇāṁ devaṁ vāsudevam upasthitaḥ\n"
    },
    "book": 2,
    "chapter": 22,
    "verse": 40
  },
  "02022041a": {
    "text": {
      "ascii": "bhayArtAya tatas tasmai kRSNo dattvAbhayaM tadA\n",
      "ud": "भयार्ताय ततस्तस्मै कृष्णो दत्त्वाभयं तदा\n",
      "ur": "bhayārtāya tatas tasmai kr̥ṣṇo dattvābhayaṁ tadā\n"
    },
    "book": 2,
    "chapter": 22,
    "verse": 41
  },
  "02022041c": {
    "text": {
      "ascii": "abhyaSiJcata tatraiva jarAsaMdhAtmajaM tadA\n",
      "ud": "अभ्यषिञ्चत तत्रैव जरासंधात्मजं तदा\n",
      "ur": "abhyaṣiñcata tatraiva jarāsaṁdhātmajaṁ tadā\n"
    },
    "book": 2,
    "chapter": 22,
    "verse": 41
  },
  "02022042a": {
    "text": {
      "ascii": "gatvaikatvaM ca kRSNena pArthAbhyAM caiva satkRtaH\n",
      "ud": "गत्वैकत्वं च कृष्णेन पार्थाभ्यां चैव सत्कृतः\n",
      "ur": "gatvaikatvaṁ ca kr̥ṣṇena pārthābhyāṁ caiva satkr̥taḥ\n"
    },
    "book": 2,
    "chapter": 22,
    "verse": 42
  },
  "02022042c": {
    "text": {
      "ascii": "viveza rAjA matimAn punar bArhadrathaM puram\n",
      "ud": "विवेश राजा मतिमान्पुनर्बार्हद्रथं पुरम्\n",
      "ur": "viveśa rājā matimān punar bārhadrathaṁ puram\n"
    },
    "book": 2,
    "chapter": 22,
    "verse": 42
  },
  "02022043a": {
    "text": {
      "ascii": "kRSNas tu saha pArthAbhyAM zriyA paramayA jvalan\n",
      "ud": "कृष्णस्तु सह पार्थाभ्यां श्रिया परमया ज्वलन्\n",
      "ur": "kr̥ṣṇas tu saha pārthābhyāṁ śriyā paramayā jvalan\n"
    },
    "book": 2,
    "chapter": 22,
    "verse": 43
  },
  "02022043c": {
    "text": {
      "ascii": "ratnAny AdAya bhUrINi prayayau puSkarekSaNaH\n",
      "ud": "रत्नान्यादाय भूरीणि प्रययौ पुष्करेक्षणः\n",
      "ur": "ratnāny ādāya bhūrīṇi prayayau puṣkarekṣaṇaḥ\n"
    },
    "book": 2,
    "chapter": 22,
    "verse": 43
  },
  "02022044a": {
    "text": {
      "ascii": "indraprastham upAgamya pANDavAbhyAM sahAcyutaH\n",
      "ud": "इन्द्रप्रस्थमुपागम्य पाण्डवाभ्यां सहाच्युतः\n",
      "ur": "indraprastham upāgamya pāṇḍavābhyāṁ sahācyutaḥ\n"
    },
    "book": 2,
    "chapter": 22,
    "verse": 44
  },
  "02022044c": {
    "text": {
      "ascii": "sametya dharmarAjAnaM prIyamANo 'bhyabhASata\n",
      "ud": "समेत्य धर्मराजानं प्रीयमाणोऽभ्यभाषत\n",
      "ur": "sametya dharmarājānaṁ prīyamāṇo ’bhyabhāṣata\n"
    },
    "book": 2,
    "chapter": 22,
    "verse": 44
  },
  "02022045a": {
    "text": {
      "ascii": "diSTyA bhImena balavAJ jarAsaMdho nipAtitaH\n",
      "ud": "दिष्ट्या भीमेन बलवाञ्जरासंधो निपातितः\n",
      "ur": "diṣṭyā bhīmena balavāñ jarāsaṁdho nipātitaḥ\n"
    },
    "book": 2,
    "chapter": 22,
    "verse": 45
  },
  "02022045c": {
    "text": {
      "ascii": "rAjAno mokSitAz ceme bandhanAn nRpasattama\n",
      "ud": "राजानो मोक्षिताश्चेमे बन्धनान्नृपसत्तम\n",
      "ur": "rājāno mokṣitāś ceme bandhanān nr̥pasattama\n"
    },
    "book": 2,
    "chapter": 22,
    "verse": 45
  },
  "02022046a": {
    "text": {
      "ascii": "diSTyA kuzalinau cemau bhImasenadhanaMjayau\n",
      "ud": "दिष्ट्या कुशलिनौ चेमौ भीमसेनधनंजयौ\n",
      "ur": "diṣṭyā kuśalinau cemau bhīmasenadhanaṁjayau\n"
    },
    "book": 2,
    "chapter": 22,
    "verse": 46
  },
  "02022046c": {
    "text": {
      "ascii": "punaH svanagaraM prAptAv akSatAv iti bhArata\n",
      "ud": "पुनः स्वनगरं प्राप्तावक्षताविति भारत\n",
      "ur": "punaḥ svanagaraṁ prāptāv akṣatāv iti bhārata\n"
    },
    "book": 2,
    "chapter": 22,
    "verse": 46
  },
  "02022047a": {
    "text": {
      "ascii": "tato yudhiSThiraH kRSNaM pUjayitvA yathArhataH\n",
      "ud": "ततो युधिष्ठिरः कृष्णं पूजयित्वा यथार्हतः\n",
      "ur": "tato yudhiṣṭhiraḥ kr̥ṣṇaṁ pūjayitvā yathārhataḥ\n"
    },
    "book": 2,
    "chapter": 22,
    "verse": 47
  },
  "02022047c": {
    "text": {
      "ascii": "bhImasenArjunau caiva prahRSTaH pariSasvaje\n",
      "ud": "भीमसेनार्जुनौ चैव प्रहृष्टः परिषस्वजे\n",
      "ur": "bhīmasenārjunau caiva prahr̥ṣṭaḥ pariṣasvaje\n"
    },
    "book": 2,
    "chapter": 22,
    "verse": 47
  },
  "02022048a": {
    "text": {
      "ascii": "tataH kSINe jarAsaMdhe bhrAtRbhyAM vihitaM jayam\n",
      "ud": "ततः क्षीणे जरासंधे भ्रातृभ्यां विहितं जयम्\n",
      "ur": "tataḥ kṣīṇe jarāsaṁdhe bhrātr̥bhyāṁ vihitaṁ jayam\n"
    },
    "book": 2,
    "chapter": 22,
    "verse": 48
  },
  "02022048c": {
    "text": {
      "ascii": "ajAtazatrur AsAdya mumude bhrAtRbhiH saha\n",
      "ud": "अजातशत्रुरासाद्य मुमुदे भ्रातृभिः सह\n",
      "ur": "ajātaśatrur āsādya mumude bhrātr̥bhiḥ saha\n"
    },
    "book": 2,
    "chapter": 22,
    "verse": 48
  },
  "02022049a": {
    "text": {
      "ascii": "yathAvayaH samAgamya rAjabhis taiz ca pANDavaH\n",
      "ud": "यथावयः समागम्य राजभिस्तैश्च पाण्डवः\n",
      "ur": "yathāvayaḥ samāgamya rājabhis taiś ca pāṇḍavaḥ\n"
    },
    "book": 2,
    "chapter": 22,
    "verse": 49
  },
  "02022049c": {
    "text": {
      "ascii": "satkRtya pUjayitvA ca visasarja narAdhipAn\n",
      "ud": "सत्कृत्य पूजयित्वा च विससर्ज नराधिपान्\n",
      "ur": "satkr̥tya pūjayitvā ca visasarja narādhipān\n"
    },
    "book": 2,
    "chapter": 22,
    "verse": 49
  },
  "02022050a": {
    "text": {
      "ascii": "yudhiSThirAbhyanujJAtAs te nRpA hRSTamAnasAH\n",
      "ud": "युधिष्ठिराभ्यनुज्ञातास्ते नृपा हृष्टमानसाः\n",
      "ur": "yudhiṣṭhirābhyanujñātās te nr̥pā hr̥ṣṭamānasāḥ\n"
    },
    "book": 2,
    "chapter": 22,
    "verse": 50
  },
  "02022050c": {
    "text": {
      "ascii": "jagmuH svadezAMs tvaritA yAnair uccAvacais tataH\n",
      "ud": "जग्मुः स्वदेशांस्त्वरिता यानैरुच्चावचैस्ततः\n",
      "ur": "jagmuḥ svadeśāṁs tvaritā yānair uccāvacais tataḥ\n"
    },
    "book": 2,
    "chapter": 22,
    "verse": 50
  },
  "02022051a": {
    "text": {
      "ascii": "evaM puruSazArdUlo mahAbuddhir janArdanaH\n",
      "ud": "एवं पुरुषशार्दूलो महाबुद्धिर्जनार्दनः\n",
      "ur": "evaṁ puruṣaśārdūlo mahābuddhir janārdanaḥ\n"
    },
    "book": 2,
    "chapter": 22,
    "verse": 51
  },
  "02022051c": {
    "text": {
      "ascii": "pANDavair ghAtayAm Asa jarAsaMdham ariM tadA\n",
      "ud": "पाण्डवैर्घातयामास जरासंधमरिं तदा\n",
      "ur": "pāṇḍavair ghātayām āsa jarāsaṁdham ariṁ tadā\n"
    },
    "book": 2,
    "chapter": 22,
    "verse": 51
  },
  "02022052a": {
    "text": {
      "ascii": "ghAtayitvA jarAsaMdhaM buddhipUrvam ariMdamaH\n",
      "ud": "घातयित्वा जरासंधं बुद्धिपूर्वमरिंदमः\n",
      "ur": "ghātayitvā jarāsaṁdhaṁ buddhipūrvam ariṁdamaḥ\n"
    },
    "book": 2,
    "chapter": 22,
    "verse": 52
  },
  "02022052c": {
    "text": {
      "ascii": "dharmarAjam anujJApya pRthAM kRSNAM ca bhArata\n",
      "ud": "धर्मराजमनुज्ञाप्य पृथां कृष्णां च भारत\n",
      "ur": "dharmarājam anujñāpya pr̥thāṁ kr̥ṣṇāṁ ca bhārata\n"
    },
    "book": 2,
    "chapter": 22,
    "verse": 52
  },
  "02022053a": {
    "text": {
      "ascii": "subhadrAM bhImasenaM ca phalgunaM yamajau tathA\n",
      "ud": "सुभद्रां भीमसेनं च फल्गुनं यमजौ तथा\n",
      "ur": "subhadrāṁ bhīmasenaṁ ca phalgunaṁ yamajau tathā\n"
    },
    "book": 2,
    "chapter": 22,
    "verse": 53
  },
  "02022053c": {
    "text": {
      "ascii": "dhaumyam AmantrayitvA ca prayayau svAM purIM prati\n",
      "ud": "धौम्यमामन्त्रयित्वा च प्रययौ स्वां पुरीं प्रति\n",
      "ur": "dhaumyam āmantrayitvā ca prayayau svāṁ purīṁ prati\n"
    },
    "book": 2,
    "chapter": 22,
    "verse": 53
  },
  "02022054a": {
    "text": {
      "ascii": "tenaiva rathamukhyena taruNAdityavarcasA\n",
      "ud": "तेनैव रथमुख्येन तरुणादित्यवर्चसा\n",
      "ur": "tenaiva rathamukhyena taruṇādityavarcasā\n"
    },
    "book": 2,
    "chapter": 22,
    "verse": 54
  },
  "02022054c": {
    "text": {
      "ascii": "dharmarAjavisRSTena divyenAnAdayan dizaH\n",
      "ud": "धर्मराजविसृष्टेन दिव्येनानादयन्दिशः\n",
      "ur": "dharmarājavisr̥ṣṭena divyenānādayan diśaḥ\n"
    },
    "book": 2,
    "chapter": 22,
    "verse": 54
  },
  "02022055a": {
    "text": {
      "ascii": "tato yudhiSThiramukhAH pANDavA bharatarSabha\n",
      "ud": "ततो युधिष्ठिरमुखाः पाण्डवा भरतर्षभ\n",
      "ur": "tato yudhiṣṭhiramukhāḥ pāṇḍavā bharatarṣabha\n"
    },
    "book": 2,
    "chapter": 22,
    "verse": 55
  },
  "02022055c": {
    "text": {
      "ascii": "pradakSiNam akurvanta kRSNam akliSTakAriNam\n",
      "ud": "प्रदक्षिणमकुर्वन्त कृष्णमक्लिष्टकारिणम्\n",
      "ur": "pradakṣiṇam akurvanta kr̥ṣṇam akliṣṭakāriṇam\n"
    },
    "book": 2,
    "chapter": 22,
    "verse": 55
  },
  "02022056a": {
    "text": {
      "ascii": "tato gate bhagavati kRSNe devakinandane\n",
      "ud": "ततो गते भगवति कृष्णे देवकिनन्दने\n",
      "ur": "tato gate bhagavati kr̥ṣṇe devakinandane\n"
    },
    "book": 2,
    "chapter": 22,
    "verse": 56
  },
  "02022056c": {
    "text": {
      "ascii": "jayaM labdhvA suvipulaM rAjJAm abhayadAs tadA\n",
      "ud": "जयं लब्ध्वा सुविपुलं राज्ञामभयदास्तदा\n",
      "ur": "jayaṁ labdhvā suvipulaṁ rājñām abhayadās tadā\n"
    },
    "book": 2,
    "chapter": 22,
    "verse": 56
  },
  "02022057a": {
    "text": {
      "ascii": "saMvardhitaujaso bhUyaH karmaNA tena bhArata\n",
      "ud": "संवर्धितौजसो भूयः कर्मणा तेन भारत\n",
      "ur": "saṁvardhitaujaso bhūyaḥ karmaṇā tena bhārata\n"
    },
    "book": 2,
    "chapter": 22,
    "verse": 57
  },
  "02022057c": {
    "text": {
      "ascii": "draupadyAH pANDavA rAjan parAM prItim avardhayan\n",
      "ud": "द्रौपद्याः पाण्डवा राजन्परां प्रीतिमवर्धयन्\n",
      "ur": "draupadyāḥ pāṇḍavā rājan parāṁ prītim avardhayan\n"
    },
    "book": 2,
    "chapter": 22,
    "verse": 57
  },
  "02022058a": {
    "text": {
      "ascii": "tasmin kAle tu yad yuktaM dharmakAmArthasaMhitam\n",
      "ud": "तस्मिन्काले तु यद्युक्तं धर्मकामार्थसंहितम्\n",
      "ur": "tasmin kāle tu yad yuktaṁ dharmakāmārthasaṁhitam\n"
    },
    "book": 2,
    "chapter": 22,
    "verse": 58
  },
  "02022058c": {
    "text": {
      "ascii": "tad rAjA dharmataz cakre rAjyapAlanakIrtimAn\n",
      "ud": "तद्राजा धर्मतश्चक्रे राज्यपालनकीर्तिमान्\n",
      "ur": "tad rājā dharmataś cakre rājyapālanakīrtimān\n"
    },
    "book": 2,
    "chapter": 22,
    "verse": 58
  }
}