{
  "02071001": {
    "text": {
      "ascii": "dhRtarASTra uvAca\n",
      "ud": "धृतराष्ट्र उवाच\n",
      "ur": "dhr̥tarāṣṭra uvāca\n"
    },
    "book": 2,
    "chapter": 71,
    "verse": 1
  },
  "02071001a": {
    "text": {
      "ascii": "kathaM gacchati kaunteyo dharmarAjo yudhiSThiraH\n",
      "ud": "कथं गच्छति कौन्तेयो धर्मराजो युधिष्ठिरः\n",
      "ur": "kathaṁ gacchati kaunteyo dharmarājo yudhiṣṭhiraḥ\n"
    },
    "book": 2,
    "chapter": 71,
    "verse": 1
  },
  "02071001c": {
    "text": {
      "ascii": "bhImasenaH savyasAcI mAdrIputrau ca tAv ubhau\n",
      "ud": "भीमसेनः सव्यसाची माद्रीपुत्रौ च तावुभौ\n",
      "ur": "bhīmasenaḥ savyasācī mādrīputrau ca tāv ubhau\n"
    },
    "book": 2,
    "chapter": 71,
    "verse": 1
  },
  "02071002a": {
    "text": {
      "ascii": "dhaumyaz caiva kathaM kSattar draupadI vA tapasvinI\n",
      "ud": "धौम्यश्चैव कथं क्षत्तर्द्रौपदी वा तपस्विनी\n",
      "ur": "dhaumyaś caiva kathaṁ kṣattar draupadī vā tapasvinī\n"
    },
    "book": 2,
    "chapter": 71,
    "verse": 2
  },
  "02071002c": {
    "text": {
      "ascii": "zrotum icchAmy ahaM sarvaM teSAm aGgaviceSTitam\n",
      "ud": "श्रोतुमिच्छाम्यहं सर्वं तेषामङ्गविचेष्टितम्\n",
      "ur": "śrotum icchāmy ahaṁ sarvaṁ teṣām aṅgaviceṣṭitam\n"
    },
    "book": 2,
    "chapter": 71,
    "verse": 2
  },
  "02071003": {
    "text": {
      "ascii": "vidura uvAca\n",
      "ud": "विदुर उवाच\n",
      "ur": "vidura uvāca\n"
    },
    "book": 2,
    "chapter": 71,
    "verse": 3
  },
  "02071003a": {
    "text": {
      "ascii": "vastreNa saMvRtya mukhaM kuntIputro yudhiSThiraH\n",
      "ud": "वस्त्रेण संवृत्य मुखं कुन्तीपुत्रो युधिष्ठिरः\n",
      "ur": "vastreṇa saṁvr̥tya mukhaṁ kuntīputro yudhiṣṭhiraḥ\n"
    },
    "book": 2,
    "chapter": 71,
    "verse": 3
  },
  "02071003c": {
    "text": {
      "ascii": "bAhU vizAlau kRtvA tu bhImo gacchati pANDavaH\n",
      "ud": "बाहू विशालौ कृत्वा तु भीमो गच्छति पाण्डवः\n",
      "ur": "bāhū viśālau kr̥tvā tu bhīmo gacchati pāṇḍavaḥ\n"
    },
    "book": 2,
    "chapter": 71,
    "verse": 3
  },
  "02071004a": {
    "text": {
      "ascii": "sikatA vapan savyasAcI rAjAnam anugacchati\n",
      "ud": "सिकता वपन्सव्यसाची राजानमनुगच्छति\n",
      "ur": "sikatā vapan savyasācī rājānam anugacchati\n"
    },
    "book": 2,
    "chapter": 71,
    "verse": 4
  },
  "02071004c": {
    "text": {
      "ascii": "mAdrIputraH sahadevo mukham Alipya gacchati\n",
      "ud": "माद्रीपुत्रः सहदेवो मुखमालिप्य गच्छति\n",
      "ur": "mādrīputraḥ sahadevo mukham ālipya gacchati\n"
    },
    "book": 2,
    "chapter": 71,
    "verse": 4
  },
  "02071005a": {
    "text": {
      "ascii": "pAMsUpaliptasarvAGgo nakulaz cittavihvalaH\n",
      "ud": "पांसूपलिप्तसर्वाङ्गो नकुलश्चित्तविह्वलः\n",
      "ur": "pāṁsūpaliptasarvāṅgo nakulaś cittavihvalaḥ\n"
    },
    "book": 2,
    "chapter": 71,
    "verse": 5
  },
  "02071005c": {
    "text": {
      "ascii": "darzanIyatamo loke rAjAnam anugacchati\n",
      "ud": "दर्शनीयतमो लोके राजानमनुगच्छति\n",
      "ur": "darśanīyatamo loke rājānam anugacchati\n"
    },
    "book": 2,
    "chapter": 71,
    "verse": 5
  },
  "02071006a": {
    "text": {
      "ascii": "kRSNA kezaiH praticchAdya mukham AyatalocanA\n",
      "ud": "कृष्णा केशैः प्रतिच्छाद्य मुखमायतलोचना\n",
      "ur": "kr̥ṣṇā keśaiḥ praticchādya mukham āyatalocanā\n"
    },
    "book": 2,
    "chapter": 71,
    "verse": 6
  },
  "02071006c": {
    "text": {
      "ascii": "darzanIyA prarudatI rAjAnam anugacchati\n",
      "ud": "दर्शनीया प्ररुदती राजानमनुगच्छति\n",
      "ur": "darśanīyā prarudatī rājānam anugacchati\n"
    },
    "book": 2,
    "chapter": 71,
    "verse": 6
  },
  "02071007a": {
    "text": {
      "ascii": "dhaumyo yAmyAni sAmAni raudrANi ca vizAM pate\n",
      "ud": "धौम्यो याम्यानि सामानि रौद्राणि च विशां पते\n",
      "ur": "dhaumyo yāmyāni sāmāni raudrāṇi ca viśāṁ pate\n"
    },
    "book": 2,
    "chapter": 71,
    "verse": 7
  },
  "02071007c": {
    "text": {
      "ascii": "gAyan gacchati mArgeSu kuzAn AdAya pANinA\n",
      "ud": "गायन्गच्छति मार्गेषु कुशानादाय पाणिना\n",
      "ur": "gāyan gacchati mārgeṣu kuśān ādāya pāṇinā\n"
    },
    "book": 2,
    "chapter": 71,
    "verse": 7
  },
  "02071008": {
    "text": {
      "ascii": "dhRtarASTra uvAca\n",
      "ud": "धृतराष्ट्र उवाच\n",
      "ur": "dhr̥tarāṣṭra uvāca\n"
    },
    "book": 2,
    "chapter": 71,
    "verse": 8
  },
  "02071008a": {
    "text": {
      "ascii": "vividhAnIha rUpANi kRtvA gacchanti pANDavAH\n",
      "ud": "विविधानीह रूपाणि कृत्वा गच्छन्ति पाण्डवाः\n",
      "ur": "vividhānīha rūpāṇi kr̥tvā gacchanti pāṇḍavāḥ\n"
    },
    "book": 2,
    "chapter": 71,
    "verse": 8
  },
  "02071008c": {
    "text": {
      "ascii": "tan mamAcakSva vidura kasmAd evaM vrajanti te\n",
      "ud": "तन्ममाचक्ष्व विदुर कस्मादेवं व्रजन्ति ते\n",
      "ur": "tan mamācakṣva vidura kasmād evaṁ vrajanti te\n"
    },
    "book": 2,
    "chapter": 71,
    "verse": 8
  },
  "02071009": {
    "text": {
      "ascii": "vidura uvAca\n",
      "ud": "विदुर उवाच\n",
      "ur": "vidura uvāca\n"
    },
    "book": 2,
    "chapter": 71,
    "verse": 9
  },
  "02071009a": {
    "text": {
      "ascii": "nikRtasyApi te putrair hRte rAjye dhaneSu ca\n",
      "ud": "निकृतस्यापि ते पुत्रैर्हृते राज्ये धनेषु च\n",
      "ur": "nikr̥tasyāpi te putrair hr̥te rājye dhaneṣu ca\n"
    },
    "book": 2,
    "chapter": 71,
    "verse": 9
  },
  "02071009c": {
    "text": {
      "ascii": "na dharmAc calate buddhir dharmarAjasya dhImataH\n",
      "ud": "न धर्माच्चलते बुद्धिर्धर्मराजस्य धीमतः\n",
      "ur": "na dharmāc calate buddhir dharmarājasya dhīmataḥ\n"
    },
    "book": 2,
    "chapter": 71,
    "verse": 9
  },
  "02071010a": {
    "text": {
      "ascii": "yo 'sau rAjA ghRNI nityaM dhArtarASTreSu bhArata\n",
      "ud": "योऽसौ राजा घृणी नित्यं धार्तराष्ट्रेषु भारत\n",
      "ur": "yo ’sau rājā ghr̥ṇī nityaṁ dhārtarāṣṭreṣu bhārata\n"
    },
    "book": 2,
    "chapter": 71,
    "verse": 10
  },
  "02071010c": {
    "text": {
      "ascii": "nikRtyA krodhasaMtapto nonmIlayati locane\n",
      "ud": "निकृत्या क्रोधसंतप्तो नोन्मीलयति लोचने\n",
      "ur": "nikr̥tyā krodhasaṁtapto nonmīlayati locane\n"
    },
    "book": 2,
    "chapter": 71,
    "verse": 10
  },
  "02071011a": {
    "text": {
      "ascii": "nAhaM janaM nirdaheyaM dRSTvA ghoreNa cakSuSA\n",
      "ud": "नाहं जनं निर्दहेयं दृष्ट्वा घोरेण चक्षुषा\n",
      "ur": "nāhaṁ janaṁ nirdaheyaṁ dr̥ṣṭvā ghoreṇa cakṣuṣā\n"
    },
    "book": 2,
    "chapter": 71,
    "verse": 11
  },
  "02071011c": {
    "text": {
      "ascii": "sa pidhAya mukhaM rAjA tasmAd gacchati pANDavaH\n",
      "ud": "स पिधाय मुखं राजा तस्माद्गच्छति पाण्डवः\n",
      "ur": "sa pidhāya mukhaṁ rājā tasmād gacchati pāṇḍavaḥ\n"
    },
    "book": 2,
    "chapter": 71,
    "verse": 11
  },
  "02071012a": {
    "text": {
      "ascii": "yathA ca bhImo vrajati tan me nigadataH zRNu\n",
      "ud": "यथा च भीमो व्रजति तन्मे निगदतः शृणु\n",
      "ur": "yathā ca bhīmo vrajati tan me nigadataḥ śr̥ṇu\n"
    },
    "book": 2,
    "chapter": 71,
    "verse": 12
  },
  "02071012c": {
    "text": {
      "ascii": "bAhvor bale nAsti samo mameti bharatarSabha\n",
      "ud": "बाह्वोर्बले नास्ति समो ममेति भरतर्षभ\n",
      "ur": "bāhvor bale nāsti samo mameti bharatarṣabha\n"
    },
    "book": 2,
    "chapter": 71,
    "verse": 12
  },
  "02071013a": {
    "text": {
      "ascii": "bAhU vizAlau kRtvA tu tena bhImo 'pi gacchati\n",
      "ud": "बाहू विशालौ कृत्वा तु तेन भीमोऽपि गच्छति\n",
      "ur": "bāhū viśālau kr̥tvā tu tena bhīmo ’pi gacchati\n"
    },
    "book": 2,
    "chapter": 71,
    "verse": 13
  },
  "02071013c": {
    "text": {
      "ascii": "bAhU darzayamAno hi bAhudraviNadarpitaH\n",
      "ud": "बाहू दर्शयमानो हि बाहुद्रविणदर्पितः\n",
      "ur": "bāhū darśayamāno hi bāhudraviṇadarpitaḥ\n"
    },
    "book": 2,
    "chapter": 71,
    "verse": 13
  },
  "02071013e": {
    "text": {
      "ascii": "cikIrSan karma zatrubhyo bAhudravyAnurUpataH\n",
      "ud": "चिकीर्षन्कर्म शत्रुभ्यो बाहुद्रव्यानुरूपतः\n",
      "ur": "cikīrṣan karma śatrubhyo bāhudravyānurūpataḥ\n"
    },
    "book": 2,
    "chapter": 71,
    "verse": 13
  },
  "02071014a": {
    "text": {
      "ascii": "pradizaJ zarasaMpAtAn kuntIputro 'rjunas tadA\n",
      "ud": "प्रदिशञ्शरसंपातान्कुन्तीपुत्रोऽर्जुनस्तदा\n",
      "ur": "pradiśañ śarasaṁpātān kuntīputro ’rjunas tadā\n"
    },
    "book": 2,
    "chapter": 71,
    "verse": 14
  },
  "02071014c": {
    "text": {
      "ascii": "sikatA vapan savyasAcI rAjAnam anugacchati\n",
      "ud": "सिकता वपन्सव्यसाची राजानमनुगच्छति\n",
      "ur": "sikatā vapan savyasācī rājānam anugacchati\n"
    },
    "book": 2,
    "chapter": 71,
    "verse": 14
  },
  "02071015a": {
    "text": {
      "ascii": "asaktAH sikatAs tasya yathA saMprati bhArata\n",
      "ud": "असक्ताः सिकतास्तस्य यथा संप्रति भारत\n",
      "ur": "asaktāḥ sikatās tasya yathā saṁprati bhārata\n"
    },
    "book": 2,
    "chapter": 71,
    "verse": 15
  },
  "02071015c": {
    "text": {
      "ascii": "asaktaM zaravarSANi tathA mokSyati zatruSu\n",
      "ud": "असक्तं शरवर्षाणि तथा मोक्ष्यति शत्रुषु\n",
      "ur": "asaktaṁ śaravarṣāṇi tathā mokṣyati śatruṣu\n"
    },
    "book": 2,
    "chapter": 71,
    "verse": 15
  },
  "02071016a": {
    "text": {
      "ascii": "na me kaz cid vijAnIyAn mukham adyeti bhArata\n",
      "ud": "न मे कश्चिद्विजानीयान्मुखमद्येति भारत\n",
      "ur": "na me kaś cid vijānīyān mukham adyeti bhārata\n"
    },
    "book": 2,
    "chapter": 71,
    "verse": 16
  },
  "02071016c": {
    "text": {
      "ascii": "mukham Alipya tenAsau sahadevo 'pi gacchati\n",
      "ud": "मुखमालिप्य तेनासौ सहदेवोऽपि गच्छति\n",
      "ur": "mukham ālipya tenāsau sahadevo ’pi gacchati\n"
    },
    "book": 2,
    "chapter": 71,
    "verse": 16
  },
  "02071017a": {
    "text": {
      "ascii": "nAhaM manAMsy AdadeyaM mArge strINAm iti prabho\n",
      "ud": "नाहं मनांस्याददेयं मार्गे स्त्रीणामिति प्रभो\n",
      "ur": "nāhaṁ manāṁsy ādadeyaṁ mārge strīṇām iti prabho\n"
    },
    "book": 2,
    "chapter": 71,
    "verse": 17
  },
  "02071017c": {
    "text": {
      "ascii": "pAMsUpacitasarvAGgo nakulas tena gacchati\n",
      "ud": "पांसूपचितसर्वाङ्गो नकुलस्तेन गच्छति\n",
      "ur": "pāṁsūpacitasarvāṅgo nakulas tena gacchati\n"
    },
    "book": 2,
    "chapter": 71,
    "verse": 17
  },
  "02071018a": {
    "text": {
      "ascii": "ekavastrA tu rudatI muktakezI rajasvalA\n",
      "ud": "एकवस्त्रा तु रुदती मुक्तकेशी रजस्वला\n",
      "ur": "ekavastrā tu rudatī muktakeśī rajasvalā\n"
    },
    "book": 2,
    "chapter": 71,
    "verse": 18
  },
  "02071018c": {
    "text": {
      "ascii": "zoNitAktArdravasanA draupadI vAkyam abravIt\n",
      "ud": "शोणिताक्तार्द्रवसना द्रौपदी वाक्यमब्रवीत्\n",
      "ur": "śoṇitāktārdravasanā draupadī vākyam abravīt\n"
    },
    "book": 2,
    "chapter": 71,
    "verse": 18
  },
  "02071019a": {
    "text": {
      "ascii": "yatkRte 'ham imAM prAptA teSAM varSe caturdaze\n",
      "ud": "यत्कृतेऽहमिमां प्राप्ता तेषां वर्षे चतुर्दशे\n",
      "ur": "yatkr̥te ’ham imāṁ prāptā teṣāṁ varṣe caturdaśe\n"
    },
    "book": 2,
    "chapter": 71,
    "verse": 19
  },
  "02071019c": {
    "text": {
      "ascii": "hatapatyo hatasutA hatabandhujanapriyAH\n",
      "ud": "हतपत्यो हतसुता हतबन्धुजनप्रियाः\n",
      "ur": "hatapatyo hatasutā hatabandhujanapriyāḥ\n"
    },
    "book": 2,
    "chapter": 71,
    "verse": 19
  },
  "02071020a": {
    "text": {
      "ascii": "bandhuzoNitadigdhAGgyo muktakezyo rajasvalAH\n",
      "ud": "बन्धुशोणितदिग्धाङ्ग्यो मुक्तकेश्यो रजस्वलाः\n",
      "ur": "bandhuśoṇitadigdhāṅgyo muktakeśyo rajasvalāḥ\n"
    },
    "book": 2,
    "chapter": 71,
    "verse": 20
  },
  "02071020c": {
    "text": {
      "ascii": "evaM kRtodakA nAryaH pravekSyanti gajAhvayam\n",
      "ud": "एवं कृतोदका नार्यः प्रवेक्ष्यन्ति गजाह्वयम्\n",
      "ur": "evaṁ kr̥todakā nāryaḥ pravekṣyanti gajāhvayam\n"
    },
    "book": 2,
    "chapter": 71,
    "verse": 20
  },
  "02071021a": {
    "text": {
      "ascii": "kRtvA tu nairRtAn darbhAn dhIro dhaumyaH purohitaH\n",
      "ud": "कृत्वा तु नैरृतान्दर्भान्धीरो धौम्यः पुरोहितः\n",
      "ur": "kr̥tvā tu nairr̥tān darbhān dhīro dhaumyaḥ purohitaḥ\n"
    },
    "book": 2,
    "chapter": 71,
    "verse": 21
  },
  "02071021c": {
    "text": {
      "ascii": "sAmAni gAyan yAmyAni purato yAti bhArata\n",
      "ud": "सामानि गायन्याम्यानि पुरतो याति भारत\n",
      "ur": "sāmāni gāyan yāmyāni purato yāti bhārata\n"
    },
    "book": 2,
    "chapter": 71,
    "verse": 21
  },
  "02071022a": {
    "text": {
      "ascii": "hateSu bhArateSv Ajau kurUNAM guravas tadA\n",
      "ud": "हतेषु भारतेष्वाजौ कुरूणां गुरवस्तदा\n",
      "ur": "hateṣu bhārateṣv ājau kurūṇāṁ guravas tadā\n"
    },
    "book": 2,
    "chapter": 71,
    "verse": 22
  },
  "02071022c": {
    "text": {
      "ascii": "evaM sAmAni gAsyantIty uktvA dhaumyo 'pi gacchati\n",
      "ud": "एवं सामानि गास्यन्तीत्युक्त्वा धौम्योऽपि गच्छति\n",
      "ur": "evaṁ sāmāni gāsyantīty uktvā dhaumyo ’pi gacchati\n"
    },
    "book": 2,
    "chapter": 71,
    "verse": 22
  },
  "02071023a": {
    "text": {
      "ascii": "hA hA gacchanti no nAthAH samavekSadhvam IdRzam\n",
      "ud": "हा हा गच्छन्ति नो नाथाः समवेक्षध्वमीदृशम्\n",
      "ur": "hā hā gacchanti no nāthāḥ samavekṣadhvam īdr̥śam\n"
    },
    "book": 2,
    "chapter": 71,
    "verse": 23
  },
  "02071023c": {
    "text": {
      "ascii": "iti paurAH suduHkhArtAH krozanti sma samantataH\n",
      "ud": "इति पौराः सुदुःखार्ताः क्रोशन्ति स्म समन्ततः\n",
      "ur": "iti paurāḥ suduḥkhārtāḥ krośanti sma samantataḥ\n"
    },
    "book": 2,
    "chapter": 71,
    "verse": 23
  },
  "02071024a": {
    "text": {
      "ascii": "evam AkAraliGgais te vyavasAyaM manogatam\n",
      "ud": "एवमाकारलिङ्गैस्ते व्यवसायं मनोगतम्\n",
      "ur": "evam ākāraliṅgais te vyavasāyaṁ manogatam\n"
    },
    "book": 2,
    "chapter": 71,
    "verse": 24
  },
  "02071024c": {
    "text": {
      "ascii": "kathayantaH sma kaunteyA vanaM jagmur manasvinaH\n",
      "ud": "कथयन्तः स्म कौन्तेया वनं जग्मुर्मनस्विनः\n",
      "ur": "kathayantaḥ sma kaunteyā vanaṁ jagmur manasvinaḥ\n"
    },
    "book": 2,
    "chapter": 71,
    "verse": 24
  },
  "02071025a": {
    "text": {
      "ascii": "evaM teSu narAgryeSu niryatsu gajasAhvayAt\n",
      "ud": "एवं तेषु नराग्र्येषु निर्यत्सु गजसाह्वयात्\n",
      "ur": "evaṁ teṣu narāgryeṣu niryatsu gajasāhvayāt\n"
    },
    "book": 2,
    "chapter": 71,
    "verse": 25
  },
  "02071025c": {
    "text": {
      "ascii": "anabhre vidyutaz cAsan bhUmiz ca samakampata\n",
      "ud": "अनभ्रे विद्युतश्चासन्भूमिश्च समकम्पत\n",
      "ur": "anabhre vidyutaś cāsan bhūmiś ca samakampata\n"
    },
    "book": 2,
    "chapter": 71,
    "verse": 25
  },
  "02071026a": {
    "text": {
      "ascii": "rAhur agrasad Adityam aparvaNi vizAM pate\n",
      "ud": "राहुरग्रसदादित्यमपर्वणि विशां पते\n",
      "ur": "rāhur agrasad ādityam aparvaṇi viśāṁ pate\n"
    },
    "book": 2,
    "chapter": 71,
    "verse": 26
  },
  "02071026c": {
    "text": {
      "ascii": "ulkA cApy apasavyaM tu puraM kRtvA vyazIryata\n",
      "ud": "उल्का चाप्यपसव्यं तु पुरं कृत्वा व्यशीर्यत\n",
      "ur": "ulkā cāpy apasavyaṁ tu puraṁ kr̥tvā vyaśīryata\n"
    },
    "book": 2,
    "chapter": 71,
    "verse": 26
  },
  "02071027a": {
    "text": {
      "ascii": "pravyAharanti kravyAdA gRdhragomAyuvAyasAH\n",
      "ud": "प्रव्याहरन्ति क्रव्यादा गृध्रगोमायुवायसाः\n",
      "ur": "pravyāharanti kravyādā gr̥dhragomāyuvāyasāḥ\n"
    },
    "book": 2,
    "chapter": 71,
    "verse": 27
  },
  "02071027c": {
    "text": {
      "ascii": "devAyatanacaityeSu prAkArATTAlakeSu ca\n",
      "ud": "देवायतनचैत्येषु प्राकाराट्टालकेषु च\n",
      "ur": "devāyatanacaityeṣu prākārāṭṭālakeṣu ca\n"
    },
    "book": 2,
    "chapter": 71,
    "verse": 27
  },
  "02071028a": {
    "text": {
      "ascii": "evam ete mahotpAtA vanaM gacchati pANDave\n",
      "ud": "एवमेते महोत्पाता वनं गच्छति पाण्डवे\n",
      "ur": "evam ete mahotpātā vanaṁ gacchati pāṇḍave\n"
    },
    "book": 2,
    "chapter": 71,
    "verse": 28
  },
  "02071028c": {
    "text": {
      "ascii": "bhAratAnAm abhAvAya rAjan durmantrite tava\n",
      "ud": "भारतानामभावाय राजन्दुर्मन्त्रिते तव\n",
      "ur": "bhāratānām abhāvāya rājan durmantrite tava\n"
    },
    "book": 2,
    "chapter": 71,
    "verse": 28
  },
  "02071029a": {
    "text": {
      "ascii": "nAradaz ca sabhAmadhye kurUNAm agrataH sthitaH\n",
      "ud": "नारदश्च सभामध्ये कुरूणामग्रतः स्थितः\n",
      "ur": "nāradaś ca sabhāmadhye kurūṇām agrataḥ sthitaḥ\n"
    },
    "book": 2,
    "chapter": 71,
    "verse": 29
  },
  "02071029c": {
    "text": {
      "ascii": "maharSibhiH parivRto raudraM vAkyam uvAca ha\n",
      "ud": "महर्षिभिः परिवृतो रौद्रं वाक्यमुवाच ह\n",
      "ur": "maharṣibhiḥ parivr̥to raudraṁ vākyam uvāca ha\n"
    },
    "book": 2,
    "chapter": 71,
    "verse": 29
  },
  "02071030a": {
    "text": {
      "ascii": "itaz caturdaze varSe vinaGkSyantIha kauravAH\n",
      "ud": "इतश्चतुर्दशे वर्षे विनङ्क्ष्यन्तीह कौरवाः\n",
      "ur": "itaś caturdaśe varṣe vinaṅkṣyantīha kauravāḥ\n"
    },
    "book": 2,
    "chapter": 71,
    "verse": 30
  },
  "02071030c": {
    "text": {
      "ascii": "duryodhanAparAdhena bhImArjunabalena ca\n",
      "ud": "दुर्योधनापराधेन भीमार्जुनबलेन च\n",
      "ur": "duryodhanāparādhena bhīmārjunabalena ca\n"
    },
    "book": 2,
    "chapter": 71,
    "verse": 30
  },
  "02071031a": {
    "text": {
      "ascii": "ity uktvA divam Akramya kSipram antaradhIyata\n",
      "ud": "इत्युक्त्वा दिवमाक्रम्य क्षिप्रमन्तरधीयत\n",
      "ur": "ity uktvā divam ākramya kṣipram antaradhīyata\n"
    },
    "book": 2,
    "chapter": 71,
    "verse": 31
  },
  "02071031c": {
    "text": {
      "ascii": "brAhmIM zriyaM suvipulAM bibhrad devarSisattamaH\n",
      "ud": "ब्राह्मीं श्रियं सुविपुलां बिभ्रद्देवर्षिसत्तमः\n",
      "ur": "brāhmīṁ śriyaṁ suvipulāṁ bibhrad devarṣisattamaḥ\n"
    },
    "book": 2,
    "chapter": 71,
    "verse": 31
  },
  "02071032a": {
    "text": {
      "ascii": "tato duryodhanaH karNaH zakuniz cApi saubalaH\n",
      "ud": "ततो दुर्योधनः कर्णः शकुनिश्चापि सौबलः\n",
      "ur": "tato duryodhanaḥ karṇaḥ śakuniś cāpi saubalaḥ\n"
    },
    "book": 2,
    "chapter": 71,
    "verse": 32
  },
  "02071032c": {
    "text": {
      "ascii": "droNaM dvIpam amanyanta rAjyaM cAsmai nyavedayan\n",
      "ud": "द्रोणं द्वीपममन्यन्त राज्यं चास्मै न्यवेदयन्\n",
      "ur": "droṇaṁ dvīpam amanyanta rājyaṁ cāsmai nyavedayan\n"
    },
    "book": 2,
    "chapter": 71,
    "verse": 32
  },
  "02071033a": {
    "text": {
      "ascii": "athAbravIt tato droNo duryodhanam amarSaNam\n",
      "ud": "अथाब्रवीत्ततो द्रोणो दुर्योधनममर्षणम्\n",
      "ur": "athābravīt tato droṇo duryodhanam amarṣaṇam\n"
    },
    "book": 2,
    "chapter": 71,
    "verse": 33
  },
  "02071033c": {
    "text": {
      "ascii": "duHzAsanaM ca karNaM ca sarvAn eva ca bhAratAn\n",
      "ud": "दुःशासनं च कर्णं च सर्वानेव च भारतान्\n",
      "ur": "duḥśāsanaṁ ca karṇaṁ ca sarvān eva ca bhāratān\n"
    },
    "book": 2,
    "chapter": 71,
    "verse": 33
  },
  "02071034a": {
    "text": {
      "ascii": "avadhyAn pANDavAn Ahur devaputrAn dvijAtayaH\n",
      "ud": "अवध्यान्पाण्डवानाहुर्देवपुत्रान्द्विजातयः\n",
      "ur": "avadhyān pāṇḍavān āhur devaputrān dvijātayaḥ\n"
    },
    "book": 2,
    "chapter": 71,
    "verse": 34
  },
  "02071034c": {
    "text": {
      "ascii": "ahaM tu zaraNaM prAptAn vartamAno yathAbalam\n",
      "ud": "अहं तु शरणं प्राप्तान्वर्तमानो यथाबलम्\n",
      "ur": "ahaṁ tu śaraṇaṁ prāptān vartamāno yathābalam\n"
    },
    "book": 2,
    "chapter": 71,
    "verse": 34
  },
  "02071035a": {
    "text": {
      "ascii": "gatAn sarvAtmanA bhaktyA dhArtarASTrAn sarAjakAn\n",
      "ud": "गतान्सर्वात्मना भक्त्या धार्तराष्ट्रान्सराजकान्\n",
      "ur": "gatān sarvātmanā bhaktyā dhārtarāṣṭrān sarājakān\n"
    },
    "book": 2,
    "chapter": 71,
    "verse": 35
  },
  "02071035c": {
    "text": {
      "ascii": "notsahe samabhityaktuM daivamUlam ataH param\n",
      "ud": "नोत्सहे समभित्यक्तुं दैवमूलमतः परम्\n",
      "ur": "notsahe samabhityaktuṁ daivamūlam ataḥ param\n"
    },
    "book": 2,
    "chapter": 71,
    "verse": 35
  },
  "02071036a": {
    "text": {
      "ascii": "dharmataH pANDuputrA vai vanaM gacchanti nirjitAH\n",
      "ud": "धर्मतः पाण्डुपुत्रा वै वनं गच्छन्ति निर्जिताः\n",
      "ur": "dharmataḥ pāṇḍuputrā vai vanaṁ gacchanti nirjitāḥ\n"
    },
    "book": 2,
    "chapter": 71,
    "verse": 36
  },
  "02071036c": {
    "text": {
      "ascii": "te ca dvAdaza varSANi vane vatsyanti kauravAH\n",
      "ud": "ते च द्वादश वर्षाणि वने वत्स्यन्ति कौरवाः\n",
      "ur": "te ca dvādaśa varṣāṇi vane vatsyanti kauravāḥ\n"
    },
    "book": 2,
    "chapter": 71,
    "verse": 36
  },
  "02071037a": {
    "text": {
      "ascii": "caritabrahmacaryAz ca krodhAmarSavazAnugAH\n",
      "ud": "चरितब्रह्मचर्याश्च क्रोधामर्षवशानुगाः\n",
      "ur": "caritabrahmacaryāś ca krodhāmarṣavaśānugāḥ\n"
    },
    "book": 2,
    "chapter": 71,
    "verse": 37
  },
  "02071037c": {
    "text": {
      "ascii": "vairaM pratyAnayiSyanti mama duHkhAya pANDavAH\n",
      "ud": "वैरं प्रत्यानयिष्यन्ति मम दुःखाय पाण्डवाः\n",
      "ur": "vairaṁ pratyānayiṣyanti mama duḥkhāya pāṇḍavāḥ\n"
    },
    "book": 2,
    "chapter": 71,
    "verse": 37
  },
  "02071038a": {
    "text": {
      "ascii": "mayA tu bhraMzito rAjyAd drupadaH sakhivigrahe\n",
      "ud": "मया तु भ्रंशितो राज्याद्द्रुपदः सखिविग्रहे\n",
      "ur": "mayā tu bhraṁśito rājyād drupadaḥ sakhivigrahe\n"
    },
    "book": 2,
    "chapter": 71,
    "verse": 38
  },
  "02071038c": {
    "text": {
      "ascii": "putrArtham ayajat krodhAd vadhAya mama bhArata\n",
      "ud": "पुत्रार्थमयजत्क्रोधाद्वधाय मम भारत\n",
      "ur": "putrārtham ayajat krodhād vadhāya mama bhārata\n"
    },
    "book": 2,
    "chapter": 71,
    "verse": 38
  },
  "02071039a": {
    "text": {
      "ascii": "yAjopayAjatapasA putraM lebhe sa pAvakAt\n",
      "ud": "याजोपयाजतपसा पुत्रं लेभे स पावकात्\n",
      "ur": "yājopayājatapasā putraṁ lebhe sa pāvakāt\n"
    },
    "book": 2,
    "chapter": 71,
    "verse": 39
  },
  "02071039c": {
    "text": {
      "ascii": "dhRSTadyumnaM draupadIM ca vedImadhyAt sumadhyamAm\n",
      "ud": "धृष्टद्युम्नं द्रौपदीं च वेदीमध्यात्सुमध्यमाम्\n",
      "ur": "dhr̥ṣṭadyumnaṁ draupadīṁ ca vedīmadhyāt sumadhyamām\n"
    },
    "book": 2,
    "chapter": 71,
    "verse": 39
  },
  "02071040a": {
    "text": {
      "ascii": "jvAlAvarNo devadatto dhanuSmAn kavacI zarI\n",
      "ud": "ज्वालावर्णो देवदत्तो धनुष्मान्कवची शरी\n",
      "ur": "jvālāvarṇo devadatto dhanuṣmān kavacī śarī\n"
    },
    "book": 2,
    "chapter": 71,
    "verse": 40
  },
  "02071040c": {
    "text": {
      "ascii": "martyadharmatayA tasmAd iti mAM bhayam Avizat\n",
      "ud": "मर्त्यधर्मतया तस्मादिति मां भयमाविशत्\n",
      "ur": "martyadharmatayā tasmād iti māṁ bhayam āviśat\n"
    },
    "book": 2,
    "chapter": 71,
    "verse": 40
  },
  "02071041a": {
    "text": {
      "ascii": "gato hi pakSatAM teSAM pArSataH puruSarSabhaH\n",
      "ud": "गतो हि पक्षतां तेषां पार्षतः पुरुषर्षभः\n",
      "ur": "gato hi pakṣatāṁ teṣāṁ pārṣataḥ puruṣarṣabhaḥ\n"
    },
    "book": 2,
    "chapter": 71,
    "verse": 41
  },
  "02071041c": {
    "text": {
      "ascii": "sRSTaprANo bhRzataraM tasmAd yotsye tavAribhiH\n",
      "ud": "सृष्टप्राणो भृशतरं तस्माद्योत्स्ये तवारिभिः\n",
      "ur": "sr̥ṣṭaprāṇo bhr̥śataraṁ tasmād yotsye tavāribhiḥ\n"
    },
    "book": 2,
    "chapter": 71,
    "verse": 41
  },
  "02071042a": {
    "text": {
      "ascii": "madvadhAya zruto hy eSa loke cApy ativizrutaH\n",
      "ud": "मद्वधाय श्रुतो ह्येष लोके चाप्यतिविश्रुतः\n",
      "ur": "madvadhāya śruto hy eṣa loke cāpy ativiśrutaḥ\n"
    },
    "book": 2,
    "chapter": 71,
    "verse": 42
  },
  "02071042c": {
    "text": {
      "ascii": "nUnaM so 'yam anuprAptas tvatkRte kAlaparyayaH\n",
      "ud": "नूनं सोऽयमनुप्राप्तस्त्वत्कृते कालपर्ययः\n",
      "ur": "nūnaṁ so ’yam anuprāptas tvatkr̥te kālaparyayaḥ\n"
    },
    "book": 2,
    "chapter": 71,
    "verse": 42
  },
  "02071043a": {
    "text": {
      "ascii": "tvaritAH kuruta zreyo naitad etAvatA kRtam\n",
      "ud": "त्वरिताः कुरुत श्रेयो नैतदेतावता कृतम्\n",
      "ur": "tvaritāḥ kuruta śreyo naitad etāvatā kr̥tam\n"
    },
    "book": 2,
    "chapter": 71,
    "verse": 43
  },
  "02071043c": {
    "text": {
      "ascii": "muhUrtaM sukham evaitat tAlacchAyeva haimanI\n",
      "ud": "मुहूर्तं सुखमेवैतत्तालच्छायेव हैमनी\n",
      "ur": "muhūrtaṁ sukham evaitat tālacchāyeva haimanī\n"
    },
    "book": 2,
    "chapter": 71,
    "verse": 43
  },
  "02071044a": {
    "text": {
      "ascii": "yajadhvaM ca mahAyajJair bhogAn aznIta datta ca\n",
      "ud": "यजध्वं च महायज्ञैर्भोगानश्नीत दत्त च\n",
      "ur": "yajadhvaṁ ca mahāyajñair bhogān aśnīta datta ca\n"
    },
    "book": 2,
    "chapter": 71,
    "verse": 44
  },
  "02071044c": {
    "text": {
      "ascii": "itaz caturdaze varSe mahat prApsyatha vaizasam\n",
      "ud": "इतश्चतुर्दशे वर्षे महत्प्राप्स्यथ वैशसम्\n",
      "ur": "itaś caturdaśe varṣe mahat prāpsyatha vaiśasam\n"
    },
    "book": 2,
    "chapter": 71,
    "verse": 44
  },
  "02071045a": {
    "text": {
      "ascii": "duryodhana nizamyaitat pratipadya yathecchasi\n",
      "ud": "दुर्योधन निशम्यैतत्प्रतिपद्य यथेच्छसि\n",
      "ur": "duryodhana niśamyaitat pratipadya yathecchasi\n"
    },
    "book": 2,
    "chapter": 71,
    "verse": 45
  },
  "02071045c": {
    "text": {
      "ascii": "sAma vA pANDaveyeSu prayuGkSva yadi manyase\n",
      "ud": "साम वा पाण्डवेयेषु प्रयुङ्क्ष्व यदि मन्यसे\n",
      "ur": "sāma vā pāṇḍaveyeṣu prayuṅkṣva yadi manyase\n"
    },
    "book": 2,
    "chapter": 71,
    "verse": 45
  },
  "02071046": {
    "text": {
      "ascii": "vaizaMpAyana uvAca\n",
      "ud": "वैशंपायन उवाच\n",
      "ur": "vaiśaṁpāyana uvāca\n"
    },
    "book": 2,
    "chapter": 71,
    "verse": 46
  },
  "02071046a": {
    "text": {
      "ascii": "droNasya vacanaM zrutvA dhRtarASTro 'bravId idam\n",
      "ud": "द्रोणस्य वचनं श्रुत्वा धृतराष्ट्रोऽब्रवीदिदम्\n",
      "ur": "droṇasya vacanaṁ śrutvā dhr̥tarāṣṭro ’bravīd idam\n"
    },
    "book": 2,
    "chapter": 71,
    "verse": 46
  },
  "02071046c": {
    "text": {
      "ascii": "samyag Aha guruH kSattar upAvartaya pANDavAn\n",
      "ud": "सम्यगाह गुरुः क्षत्तरुपावर्तय पाण्डवान्\n",
      "ur": "samyag āha guruḥ kṣattar upāvartaya pāṇḍavān\n"
    },
    "book": 2,
    "chapter": 71,
    "verse": 46
  },
  "02071047a": {
    "text": {
      "ascii": "yadi vA na nivartante satkRtA yAntu pANDavAH\n",
      "ud": "यदि वा न निवर्तन्ते सत्कृता यान्तु पाण्डवाः\n",
      "ur": "yadi vā na nivartante satkr̥tā yāntu pāṇḍavāḥ\n"
    },
    "book": 2,
    "chapter": 71,
    "verse": 47
  },
  "02071047c": {
    "text": {
      "ascii": "sazastrarathapAdAtA bhogavantaz ca putrakAH\n",
      "ud": "सशस्त्ररथपादाता भोगवन्तश्च पुत्रकाः\n",
      "ur": "saśastrarathapādātā bhogavantaś ca putrakāḥ\n"
    },
    "book": 2,
    "chapter": 71,
    "verse": 47
  }
}