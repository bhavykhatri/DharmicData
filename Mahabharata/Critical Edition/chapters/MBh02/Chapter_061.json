{
  "02061001": {
    "text": {
      "ascii": "bhIma uvAca\n",
      "ud": "भीम उवाच\n",
      "ur": "bhīma uvāca\n"
    },
    "book": 2,
    "chapter": 61,
    "verse": 1
  },
  "02061001a": {
    "text": {
      "ascii": "bhavanti deze bandhakyaH kitavAnAM yudhiSThira\n",
      "ud": "भवन्ति देशे बन्धक्यः कितवानां युधिष्ठिर\n",
      "ur": "bhavanti deśe bandhakyaḥ kitavānāṁ yudhiṣṭhira\n"
    },
    "book": 2,
    "chapter": 61,
    "verse": 1
  },
  "02061001c": {
    "text": {
      "ascii": "na tAbhir uta dIvyanti dayA caivAsti tAsv api\n",
      "ud": "न ताभिरुत दीव्यन्ति दया चैवास्ति तास्वपि\n",
      "ur": "na tābhir uta dīvyanti dayā caivāsti tāsv api\n"
    },
    "book": 2,
    "chapter": 61,
    "verse": 1
  },
  "02061002a": {
    "text": {
      "ascii": "kAzyo yad balim AhArSId dravyaM yac cAnyad uttamam\n",
      "ud": "काश्यो यद्बलिमाहार्षीद्द्रव्यं यच्चान्यदुत्तमम्\n",
      "ur": "kāśyo yad balim āhārṣīd dravyaṁ yac cānyad uttamam\n"
    },
    "book": 2,
    "chapter": 61,
    "verse": 2
  },
  "02061002c": {
    "text": {
      "ascii": "tathAnye pRthivIpAlA yAni ratnAny upAharan\n",
      "ud": "तथान्ये पृथिवीपाला यानि रत्नान्युपाहरन्\n",
      "ur": "tathānye pr̥thivīpālā yāni ratnāny upāharan\n"
    },
    "book": 2,
    "chapter": 61,
    "verse": 2
  },
  "02061003a": {
    "text": {
      "ascii": "vAhanAni dhanaM caiva kavacAny AyudhAni ca\n",
      "ud": "वाहनानि धनं चैव कवचान्यायुधानि च\n",
      "ur": "vāhanāni dhanaṁ caiva kavacāny āyudhāni ca\n"
    },
    "book": 2,
    "chapter": 61,
    "verse": 3
  },
  "02061003c": {
    "text": {
      "ascii": "rAjyam AtmA vayaM caiva kaitavena hRtaM paraiH\n",
      "ud": "राज्यमात्मा वयं चैव कैतवेन हृतं परैः\n",
      "ur": "rājyam ātmā vayaṁ caiva kaitavena hr̥taṁ paraiḥ\n"
    },
    "book": 2,
    "chapter": 61,
    "verse": 3
  },
  "02061004a": {
    "text": {
      "ascii": "na ca me tatra kopo 'bhUt sarvasyezo hi no bhavAn\n",
      "ud": "न च मे तत्र कोपोऽभूत्सर्वस्येशो हि नो भवान्\n",
      "ur": "na ca me tatra kopo ’bhūt sarvasyeśo hi no bhavān\n"
    },
    "book": 2,
    "chapter": 61,
    "verse": 4
  },
  "02061004c": {
    "text": {
      "ascii": "idaM tv atikRtaM manye draupadI yatra paNyate\n",
      "ud": "इदं त्वतिकृतं मन्ये द्रौपदी यत्र पण्यते\n",
      "ur": "idaṁ tv atikr̥taṁ manye draupadī yatra paṇyate\n"
    },
    "book": 2,
    "chapter": 61,
    "verse": 4
  },
  "02061005a": {
    "text": {
      "ascii": "eSA hy anarhatI bAlA pANDavAn prApya kauravaiH\n",
      "ud": "एषा ह्यनर्हती बाला पाण्डवान्प्राप्य कौरवैः\n",
      "ur": "eṣā hy anarhatī bālā pāṇḍavān prāpya kauravaiḥ\n"
    },
    "book": 2,
    "chapter": 61,
    "verse": 5
  },
  "02061005c": {
    "text": {
      "ascii": "tvatkRte klizyate kSudrair nRzaMsair nikRtipriyaiH\n",
      "ud": "त्वत्कृते क्लिश्यते क्षुद्रैर्नृशंसैर्निकृतिप्रियैः\n",
      "ur": "tvatkr̥te kliśyate kṣudrair nr̥śaṁsair nikr̥tipriyaiḥ\n"
    },
    "book": 2,
    "chapter": 61,
    "verse": 5
  },
  "02061006a": {
    "text": {
      "ascii": "asyAH kRte manyur ayaM tvayi rAjan nipAtyate\n",
      "ud": "अस्याः कृते मन्युरयं त्वयि राजन्निपात्यते\n",
      "ur": "asyāḥ kr̥te manyur ayaṁ tvayi rājan nipātyate\n"
    },
    "book": 2,
    "chapter": 61,
    "verse": 6
  },
  "02061006c": {
    "text": {
      "ascii": "bAhU te saMpradhakSyAmi sahadevAgnim Anaya\n",
      "ud": "बाहू ते संप्रधक्ष्यामि सहदेवाग्निमानय\n",
      "ur": "bāhū te saṁpradhakṣyāmi sahadevāgnim ānaya\n"
    },
    "book": 2,
    "chapter": 61,
    "verse": 6
  },
  "02061007": {
    "text": {
      "ascii": "arjuna uvAca\n",
      "ud": "अर्जुन उवाच\n",
      "ur": "arjuna uvāca\n"
    },
    "book": 2,
    "chapter": 61,
    "verse": 7
  },
  "02061007a": {
    "text": {
      "ascii": "na purA bhImasena tvam IdRzIr vaditA giraH\n",
      "ud": "न पुरा भीमसेन त्वमीदृशीर्वदिता गिरः\n",
      "ur": "na purā bhīmasena tvam īdr̥śīr vaditā giraḥ\n"
    },
    "book": 2,
    "chapter": 61,
    "verse": 7
  },
  "02061007c": {
    "text": {
      "ascii": "parais te nAzitaM nUnaM nRzaMsair dharmagauravam\n",
      "ud": "परैस्ते नाशितं नूनं नृशंसैर्धर्मगौरवम्\n",
      "ur": "parais te nāśitaṁ nūnaṁ nr̥śaṁsair dharmagauravam\n"
    },
    "book": 2,
    "chapter": 61,
    "verse": 7
  },
  "02061008a": {
    "text": {
      "ascii": "na sakAmAH pare kAryA dharmam evAcarottamam\n",
      "ud": "न सकामाः परे कार्या धर्ममेवाचरोत्तमम्\n",
      "ur": "na sakāmāḥ pare kāryā dharmam evācarottamam\n"
    },
    "book": 2,
    "chapter": 61,
    "verse": 8
  },
  "02061008c": {
    "text": {
      "ascii": "bhrAtaraM dhArmikaM jyeSThaM nAtikramitum arhati\n",
      "ud": "भ्रातरं धार्मिकं ज्येष्ठं नातिक्रमितुमर्हति\n",
      "ur": "bhrātaraṁ dhārmikaṁ jyeṣṭhaṁ nātikramitum arhati\n"
    },
    "book": 2,
    "chapter": 61,
    "verse": 8
  },
  "02061009a": {
    "text": {
      "ascii": "AhUto hi parai rAjA kSAtradharmam anusmaran\n",
      "ud": "आहूतो हि परै राजा क्षात्रधर्ममनुस्मरन्\n",
      "ur": "āhūto hi parai rājā kṣātradharmam anusmaran\n"
    },
    "book": 2,
    "chapter": 61,
    "verse": 9
  },
  "02061009c": {
    "text": {
      "ascii": "dIvyate parakAmena tan naH kIrtikaraM mahat\n",
      "ud": "दीव्यते परकामेन तन्नः कीर्तिकरं महत्\n",
      "ur": "dīvyate parakāmena tan naḥ kīrtikaraṁ mahat\n"
    },
    "book": 2,
    "chapter": 61,
    "verse": 9
  },
  "02061010": {
    "text": {
      "ascii": "bhImasena uvAca\n",
      "ud": "भीमसेन उवाच\n",
      "ur": "bhīmasena uvāca\n"
    },
    "book": 2,
    "chapter": 61,
    "verse": 10
  },
  "02061010a": {
    "text": {
      "ascii": "evam asmikRtaM vidyAM yady asyAhaM dhanaMjaya\n",
      "ud": "एवमस्मिकृतं विद्यां यद्यस्याहं धनंजय\n",
      "ur": "evam asmikr̥taṁ vidyāṁ yady asyāhaṁ dhanaṁjaya\n"
    },
    "book": 2,
    "chapter": 61,
    "verse": 10
  },
  "02061010c": {
    "text": {
      "ascii": "dIpte 'gnau sahitau bAhU nirdaheyaM balAd iva\n",
      "ud": "दीप्तेऽग्नौ सहितौ बाहू निर्दहेयं बलादिव\n",
      "ur": "dīpte ’gnau sahitau bāhū nirdaheyaṁ balād iva\n"
    },
    "book": 2,
    "chapter": 61,
    "verse": 10
  },
  "02061011": {
    "text": {
      "ascii": "vaizaMpAyana uvAca\n",
      "ud": "वैशंपायन उवाच\n",
      "ur": "vaiśaṁpāyana uvāca\n"
    },
    "book": 2,
    "chapter": 61,
    "verse": 11
  },
  "02061011a": {
    "text": {
      "ascii": "tathA tAn duHkhitAn dRSTvA pANDavAn dhRtarASTrajaH\n",
      "ud": "तथा तान्दुःखितान्दृष्ट्वा पाण्डवान्धृतराष्ट्रजः\n",
      "ur": "tathā tān duḥkhitān dr̥ṣṭvā pāṇḍavān dhr̥tarāṣṭrajaḥ\n"
    },
    "book": 2,
    "chapter": 61,
    "verse": 11
  },
  "02061011c": {
    "text": {
      "ascii": "klizyamAnAM ca pAJcAlIM vikarNa idam abravIt\n",
      "ud": "क्लिश्यमानां च पाञ्चालीं विकर्ण इदमब्रवीत्\n",
      "ur": "kliśyamānāṁ ca pāñcālīṁ vikarṇa idam abravīt\n"
    },
    "book": 2,
    "chapter": 61,
    "verse": 11
  },
  "02061012a": {
    "text": {
      "ascii": "yAjJasenyA yad uktaM tad vAkyaM vibrUta pArthivAH\n",
      "ud": "याज्ञसेन्या यदुक्तं तद्वाक्यं विब्रूत पार्थिवाः\n",
      "ur": "yājñasenyā yad uktaṁ tad vākyaṁ vibrūta pārthivāḥ\n"
    },
    "book": 2,
    "chapter": 61,
    "verse": 12
  },
  "02061012c": {
    "text": {
      "ascii": "avivekena vAkyasya narakaH sadya eva naH\n",
      "ud": "अविवेकेन वाक्यस्य नरकः सद्य एव नः\n",
      "ur": "avivekena vākyasya narakaḥ sadya eva naḥ\n"
    },
    "book": 2,
    "chapter": 61,
    "verse": 12
  },
  "02061013a": {
    "text": {
      "ascii": "bhISmaz ca dhRtarASTraz ca kuruvRddhatamAv ubhau\n",
      "ud": "भीष्मश्च धृतराष्ट्रश्च कुरुवृद्धतमावुभौ\n",
      "ur": "bhīṣmaś ca dhr̥tarāṣṭraś ca kuruvr̥ddhatamāv ubhau\n"
    },
    "book": 2,
    "chapter": 61,
    "verse": 13
  },
  "02061013c": {
    "text": {
      "ascii": "sametya nAhatuH kiM cid viduraz ca mahAmatiH\n",
      "ud": "समेत्य नाहतुः किंचिद्विदुरश्च महामतिः\n",
      "ur": "sametya nāhatuḥ kiṁ cid viduraś ca mahāmatiḥ\n"
    },
    "book": 2,
    "chapter": 61,
    "verse": 13
  },
  "02061014a": {
    "text": {
      "ascii": "bhAradvAjo 'pi sarveSAm AcAryaH kRpa eva ca\n",
      "ud": "भारद्वाजोऽपि सर्वेषामाचार्यः कृप एव च\n",
      "ur": "bhāradvājo ’pi sarveṣām ācāryaḥ kr̥pa eva ca\n"
    },
    "book": 2,
    "chapter": 61,
    "verse": 14
  },
  "02061014c": {
    "text": {
      "ascii": "ata etAv api praznaM nAhatur dvijasattamau\n",
      "ud": "अत एतावपि प्रश्नं नाहतुर्द्विजसत्तमौ\n",
      "ur": "ata etāv api praśnaṁ nāhatur dvijasattamau\n"
    },
    "book": 2,
    "chapter": 61,
    "verse": 14
  },
  "02061015a": {
    "text": {
      "ascii": "ye tv anye pRthivIpAlAH sametAH sarvato dizaH\n",
      "ud": "ये त्वन्ये पृथिवीपालाः समेताः सर्वतो दिशः\n",
      "ur": "ye tv anye pr̥thivīpālāḥ sametāḥ sarvato diśaḥ\n"
    },
    "book": 2,
    "chapter": 61,
    "verse": 15
  },
  "02061015c": {
    "text": {
      "ascii": "kAmakrodhau samutsRjya te bruvantu yathAmati\n",
      "ud": "कामक्रोधौ समुत्सृज्य ते ब्रुवन्तु यथामति\n",
      "ur": "kāmakrodhau samutsr̥jya te bruvantu yathāmati\n"
    },
    "book": 2,
    "chapter": 61,
    "verse": 15
  },
  "02061016a": {
    "text": {
      "ascii": "yad idaM draupadI vAkyam uktavaty asakRc chubhA\n",
      "ud": "यदिदं द्रौपदी वाक्यमुक्तवत्यसकृच्छुभा\n",
      "ur": "yad idaṁ draupadī vākyam uktavaty asakr̥c chubhā\n"
    },
    "book": 2,
    "chapter": 61,
    "verse": 16
  },
  "02061016c": {
    "text": {
      "ascii": "vimRzya kasya kaH pakSaH pArthivA vadatottaram\n",
      "ud": "विमृश्य कस्य कः पक्षः पार्थिवा वदतोत्तरम्\n",
      "ur": "vimr̥śya kasya kaḥ pakṣaḥ pārthivā vadatottaram\n"
    },
    "book": 2,
    "chapter": 61,
    "verse": 16
  },
  "02061017a": {
    "text": {
      "ascii": "evaM sa bahuzaH sarvAn uktavAMs tAn sabhAsadaH\n",
      "ud": "एवं स बहुशः सर्वानुक्तवांस्तान्सभासदः\n",
      "ur": "evaṁ sa bahuśaḥ sarvān uktavāṁs tān sabhāsadaḥ\n"
    },
    "book": 2,
    "chapter": 61,
    "verse": 17
  },
  "02061017c": {
    "text": {
      "ascii": "na ca te pRthivIpAlAs tam UcuH sAdhv asAdhu vA\n",
      "ud": "न च ते पृथिवीपालास्तमूचुः साध्वसाधु वा\n",
      "ur": "na ca te pr̥thivīpālās tam ūcuḥ sādhv asādhu vā\n"
    },
    "book": 2,
    "chapter": 61,
    "verse": 17
  },
  "02061018a": {
    "text": {
      "ascii": "uktvA tathAsakRt sarvAn vikarNaH pRthivIpatIn\n",
      "ud": "उक्त्वा तथासकृत्सर्वान्विकर्णः पृथिवीपतीन्\n",
      "ur": "uktvā tathāsakr̥t sarvān vikarṇaḥ pr̥thivīpatīn\n"
    },
    "book": 2,
    "chapter": 61,
    "verse": 18
  },
  "02061018c": {
    "text": {
      "ascii": "pANiM pANau viniSpiSya niHzvasann idam abravIt\n",
      "ud": "पाणिं पाणौ विनिष्पिष्य निःश्वसन्निदमब्रवीत्\n",
      "ur": "pāṇiṁ pāṇau viniṣpiṣya niḥśvasann idam abravīt\n"
    },
    "book": 2,
    "chapter": 61,
    "verse": 18
  },
  "02061019a": {
    "text": {
      "ascii": "vibrUta pRthivIpAlA vAkyaM mA vA kathaM cana\n",
      "ud": "विब्रूत पृथिवीपाला वाक्यं मा वा कथंचन\n",
      "ur": "vibrūta pr̥thivīpālā vākyaṁ mā vā kathaṁ cana\n"
    },
    "book": 2,
    "chapter": 61,
    "verse": 19
  },
  "02061019c": {
    "text": {
      "ascii": "manye nyAyyaM yad atrAhaM tad dhi vakSyAmi kauravAH\n",
      "ud": "मन्ये न्याय्यं यदत्राहं तद्धि वक्ष्यामि कौरवाः\n",
      "ur": "manye nyāyyaṁ yad atrāhaṁ tad dhi vakṣyāmi kauravāḥ\n"
    },
    "book": 2,
    "chapter": 61,
    "verse": 19
  },
  "02061020a": {
    "text": {
      "ascii": "catvAry Ahur narazreSThA vyasanAni mahIkSitAm\n",
      "ud": "चत्वार्याहुर्नरश्रेष्ठा व्यसनानि महीक्षिताम्\n",
      "ur": "catvāry āhur naraśreṣṭhā vyasanāni mahīkṣitām\n"
    },
    "book": 2,
    "chapter": 61,
    "verse": 20
  },
  "02061020c": {
    "text": {
      "ascii": "mRgayAM pAnam akSAMz ca grAmye caivAtisaktatAm\n",
      "ud": "मृगयां पानमक्षांश्च ग्राम्ये चैवातिसक्तताम्\n",
      "ur": "mr̥gayāṁ pānam akṣāṁś ca grāmye caivātisaktatām\n"
    },
    "book": 2,
    "chapter": 61,
    "verse": 20
  },
  "02061021a": {
    "text": {
      "ascii": "eteSu hi naraH sakto dharmam utsRjya vartate\n",
      "ud": "एतेषु हि नरः सक्तो धर्ममुत्सृज्य वर्तते\n",
      "ur": "eteṣu hi naraḥ sakto dharmam utsr̥jya vartate\n"
    },
    "book": 2,
    "chapter": 61,
    "verse": 21
  },
  "02061021c": {
    "text": {
      "ascii": "tathAyuktena ca kRtAM kriyAM loko na manyate\n",
      "ud": "तथायुक्तेन च कृतां क्रियां लोको न मन्यते\n",
      "ur": "tathāyuktena ca kr̥tāṁ kriyāṁ loko na manyate\n"
    },
    "book": 2,
    "chapter": 61,
    "verse": 21
  },
  "02061022a": {
    "text": {
      "ascii": "tad ayaM pANDuputreNa vyasane vartatA bhRzam\n",
      "ud": "तदयं पाण्डुपुत्रेण व्यसने वर्तता भृशम्\n",
      "ur": "tad ayaṁ pāṇḍuputreṇa vyasane vartatā bhr̥śam\n"
    },
    "book": 2,
    "chapter": 61,
    "verse": 22
  },
  "02061022c": {
    "text": {
      "ascii": "samAhUtena kitavair Asthito draupadIpaNaH\n",
      "ud": "समाहूतेन कितवैरास्थितो द्रौपदीपणः\n",
      "ur": "samāhūtena kitavair āsthito draupadīpaṇaḥ\n"
    },
    "book": 2,
    "chapter": 61,
    "verse": 22
  },
  "02061023a": {
    "text": {
      "ascii": "sAdhAraNI ca sarveSAM pANDavAnAm aninditA\n",
      "ud": "साधारणी च सर्वेषां पाण्डवानामनिन्दिता\n",
      "ur": "sādhāraṇī ca sarveṣāṁ pāṇḍavānām aninditā\n"
    },
    "book": 2,
    "chapter": 61,
    "verse": 23
  },
  "02061023c": {
    "text": {
      "ascii": "jitena pUrvaM cAnena pANDavena kRtaH paNaH\n",
      "ud": "जितेन पूर्वं चानेन पाण्डवेन कृतः पणः\n",
      "ur": "jitena pūrvaṁ cānena pāṇḍavena kr̥taḥ paṇaḥ\n"
    },
    "book": 2,
    "chapter": 61,
    "verse": 23
  },
  "02061024a": {
    "text": {
      "ascii": "iyaM ca kIrtitA kRSNA saubalena paNArthinA\n",
      "ud": "इयं च कीर्तिता कृष्णा सौबलेन पणार्थिना\n",
      "ur": "iyaṁ ca kīrtitā kr̥ṣṇā saubalena paṇārthinā\n"
    },
    "book": 2,
    "chapter": 61,
    "verse": 24
  },
  "02061024c": {
    "text": {
      "ascii": "etat sarvaM vicAryAhaM manye na vijitAm imAm\n",
      "ud": "एतत्सर्वं विचार्याहं मन्ये न विजितामिमाम्\n",
      "ur": "etat sarvaṁ vicāryāhaṁ manye na vijitām imām\n"
    },
    "book": 2,
    "chapter": 61,
    "verse": 24
  },
  "02061025a": {
    "text": {
      "ascii": "etac chrutvA mahAn nAdaH sabhyAnAm udatiSThata\n",
      "ud": "एतच्छ्रुत्वा महान्नादः सभ्यानामुदतिष्ठत\n",
      "ur": "etac chrutvā mahān nādaḥ sabhyānām udatiṣṭhata\n"
    },
    "book": 2,
    "chapter": 61,
    "verse": 25
  },
  "02061025c": {
    "text": {
      "ascii": "vikarNaM zaMsamAnAnAM saubalaM ca vinindatAm\n",
      "ud": "विकर्णं शंसमानानां सौबलं च विनिन्दताम्\n",
      "ur": "vikarṇaṁ śaṁsamānānāṁ saubalaṁ ca vinindatām\n"
    },
    "book": 2,
    "chapter": 61,
    "verse": 25
  },
  "02061026a": {
    "text": {
      "ascii": "tasminn uparate zabde rAdheyaH krodhamUrchitaH\n",
      "ud": "तस्मिन्नुपरते शब्दे राधेयः क्रोधमूर्छितः\n",
      "ur": "tasminn uparate śabde rādheyaḥ krodhamūrchitaḥ\n"
    },
    "book": 2,
    "chapter": 61,
    "verse": 26
  },
  "02061026c": {
    "text": {
      "ascii": "pragRhya ruciraM bAhum idaM vacanam abravIt\n",
      "ud": "प्रगृह्य रुचिरं बाहुमिदं वचनमब्रवीत्\n",
      "ur": "pragr̥hya ruciraṁ bāhum idaṁ vacanam abravīt\n"
    },
    "book": 2,
    "chapter": 61,
    "verse": 26
  },
  "02061027a": {
    "text": {
      "ascii": "dRzyante vai vikarNe hi vaikRtAni bahUny api\n",
      "ud": "दृश्यन्ते वै विकर्णे हि वैकृतानि बहून्यपि\n",
      "ur": "dr̥śyante vai vikarṇe hi vaikr̥tāni bahūny api\n"
    },
    "book": 2,
    "chapter": 61,
    "verse": 27
  },
  "02061027c": {
    "text": {
      "ascii": "tajjas tasya vinAzAya yathAgnir araNiprajaH\n",
      "ud": "तज्जस्तस्य विनाशाय यथाग्निररणिप्रजः\n",
      "ur": "tajjas tasya vināśāya yathāgnir araṇiprajaḥ\n"
    },
    "book": 2,
    "chapter": 61,
    "verse": 27
  },
  "02061028a": {
    "text": {
      "ascii": "ete na kiM cid apy Ahuz codyamAnApi kRSNayA\n",
      "ud": "एते न किंचिदप्याहुश्चोद्यमानापि कृष्णया\n",
      "ur": "ete na kiṁ cid apy āhuś codyamānāpi kr̥ṣṇayā\n"
    },
    "book": 2,
    "chapter": 61,
    "verse": 28
  },
  "02061028c": {
    "text": {
      "ascii": "dharmeNa vijitAM manye manyante drupadAtmajAm\n",
      "ud": "धर्मेण विजितां मन्ये मन्यन्ते द्रुपदात्मजाम्\n",
      "ur": "dharmeṇa vijitāṁ manye manyante drupadātmajām\n"
    },
    "book": 2,
    "chapter": 61,
    "verse": 28
  },
  "02061029a": {
    "text": {
      "ascii": "tvaM tu kevalabAlyena dhArtarASTra vidIryase\n",
      "ud": "त्वं तु केवलबाल्येन धार्तराष्ट्र विदीर्यसे\n",
      "ur": "tvaṁ tu kevalabālyena dhārtarāṣṭra vidīryase\n"
    },
    "book": 2,
    "chapter": 61,
    "verse": 29
  },
  "02061029c": {
    "text": {
      "ascii": "yad bravISi sabhAmadhye bAlaH sthavirabhASitam\n",
      "ud": "यद्ब्रवीषि सभामध्ये बालः स्थविरभाषितम्\n",
      "ur": "yad bravīṣi sabhāmadhye bālaḥ sthavirabhāṣitam\n"
    },
    "book": 2,
    "chapter": 61,
    "verse": 29
  },
  "02061030a": {
    "text": {
      "ascii": "na ca dharmaM yathAtattvaM vetsi duryodhanAvara\n",
      "ud": "न च धर्मं यथातत्त्वं वेत्सि दुर्योधनावर\n",
      "ur": "na ca dharmaṁ yathātattvaṁ vetsi duryodhanāvara\n"
    },
    "book": 2,
    "chapter": 61,
    "verse": 30
  },
  "02061030c": {
    "text": {
      "ascii": "yad bravISi jitAM kRSNAm ajiteti sumandadhIH\n",
      "ud": "यद्ब्रवीषि जितां कृष्णामजितेति सुमन्दधीः\n",
      "ur": "yad bravīṣi jitāṁ kr̥ṣṇām ajiteti sumandadhīḥ\n"
    },
    "book": 2,
    "chapter": 61,
    "verse": 30
  },
  "02061031a": {
    "text": {
      "ascii": "kathaM hy avijitAM kRSNAM manyase dhRtarASTraja\n",
      "ud": "कथं ह्यविजितां कृष्णां मन्यसे धृतराष्ट्रज\n",
      "ur": "kathaṁ hy avijitāṁ kr̥ṣṇāṁ manyase dhr̥tarāṣṭraja\n"
    },
    "book": 2,
    "chapter": 61,
    "verse": 31
  },
  "02061031c": {
    "text": {
      "ascii": "yadA sabhAyAM sarvasvaM nyastavAn pANDavAgrajaH\n",
      "ud": "यदा सभायां सर्वस्वं न्यस्तवान्पाण्डवाग्रजः\n",
      "ur": "yadā sabhāyāṁ sarvasvaṁ nyastavān pāṇḍavāgrajaḥ\n"
    },
    "book": 2,
    "chapter": 61,
    "verse": 31
  },
  "02061032a": {
    "text": {
      "ascii": "abhyantarA ca sarvasve draupadI bharatarSabha\n",
      "ud": "अभ्यन्तरा च सर्वस्वे द्रौपदी भरतर्षभ\n",
      "ur": "abhyantarā ca sarvasve draupadī bharatarṣabha\n"
    },
    "book": 2,
    "chapter": 61,
    "verse": 32
  },
  "02061032c": {
    "text": {
      "ascii": "evaM dharmajitAM kRSNAM manyase na jitAM katham\n",
      "ud": "एवं धर्मजितां कृष्णां मन्यसे न जितां कथम्\n",
      "ur": "evaṁ dharmajitāṁ kr̥ṣṇāṁ manyase na jitāṁ katham\n"
    },
    "book": 2,
    "chapter": 61,
    "verse": 32
  },
  "02061033a": {
    "text": {
      "ascii": "kIrtitA draupadI vAcA anujJAtA ca pANDavaiH\n",
      "ud": "कीर्तिता द्रौपदी वाचा अनुज्ञाता च पाण्डवैः\n",
      "ur": "kīrtitā draupadī vācā anujñātā ca pāṇḍavaiḥ\n"
    },
    "book": 2,
    "chapter": 61,
    "verse": 33
  },
  "02061033c": {
    "text": {
      "ascii": "bhavaty avijitA kena hetunaiSA matA tava\n",
      "ud": "भवत्यविजिता केन हेतुनैषा मता तव\n",
      "ur": "bhavaty avijitā kena hetunaiṣā matā tava\n"
    },
    "book": 2,
    "chapter": 61,
    "verse": 33
  },
  "02061034a": {
    "text": {
      "ascii": "manyase vA sabhAm etAm AnItAm ekavAsasam\n",
      "ud": "मन्यसे वा सभामेतामानीतामेकवाससम्\n",
      "ur": "manyase vā sabhām etām ānītām ekavāsasam\n"
    },
    "book": 2,
    "chapter": 61,
    "verse": 34
  },
  "02061034c": {
    "text": {
      "ascii": "adharmeNeti tatrApi zRNu me vAkyam uttaram\n",
      "ud": "अधर्मेणेति तत्रापि शृणु मे वाक्यमुत्तरम्\n",
      "ur": "adharmeṇeti tatrāpi śr̥ṇu me vākyam uttaram\n"
    },
    "book": 2,
    "chapter": 61,
    "verse": 34
  },
  "02061035a": {
    "text": {
      "ascii": "eko bhartA striyA devair vihitaH kurunandana\n",
      "ud": "एको भर्ता स्त्रिया देवैर्विहितः कुरुनन्दन\n",
      "ur": "eko bhartā striyā devair vihitaḥ kurunandana\n"
    },
    "book": 2,
    "chapter": 61,
    "verse": 35
  },
  "02061035c": {
    "text": {
      "ascii": "iyaM tv anekavazagA bandhakIti vinizcitA\n",
      "ud": "इयं त्वनेकवशगा बन्धकीति विनिश्चिता\n",
      "ur": "iyaṁ tv anekavaśagā bandhakīti viniścitā\n"
    },
    "book": 2,
    "chapter": 61,
    "verse": 35
  },
  "02061036a": {
    "text": {
      "ascii": "asyAH sabhAm AnayanaM na citram iti me matiH\n",
      "ud": "अस्याः सभामानयनं न चित्रमिति मे मतिः\n",
      "ur": "asyāḥ sabhām ānayanaṁ na citram iti me matiḥ\n"
    },
    "book": 2,
    "chapter": 61,
    "verse": 36
  },
  "02061036c": {
    "text": {
      "ascii": "ekAmbaradharatvaM vApy atha vApi vivastratA\n",
      "ud": "एकाम्बरधरत्वं वाप्यथ वापि विवस्त्रता\n",
      "ur": "ekāmbaradharatvaṁ vāpy atha vāpi vivastratā\n"
    },
    "book": 2,
    "chapter": 61,
    "verse": 36
  },
  "02061037a": {
    "text": {
      "ascii": "yac caiSAM draviNaM kiM cid yA caiSA ye ca pANDavAH\n",
      "ud": "यच्चैषां द्रविणं किंचिद्या चैषा ये च पाण्डवाः\n",
      "ur": "yac caiṣāṁ draviṇaṁ kiṁ cid yā caiṣā ye ca pāṇḍavāḥ\n"
    },
    "book": 2,
    "chapter": 61,
    "verse": 37
  },
  "02061037c": {
    "text": {
      "ascii": "saubaleneha tat sarvaM dharmeNa vijitaM vasu\n",
      "ud": "सौबलेनेह तत्सर्वं धर्मेण विजितं वसु\n",
      "ur": "saubaleneha tat sarvaṁ dharmeṇa vijitaṁ vasu\n"
    },
    "book": 2,
    "chapter": 61,
    "verse": 37
  },
  "02061038a": {
    "text": {
      "ascii": "duHzAsana subAlo 'yaM vikarNaH prAjJavAdikaH\n",
      "ud": "दुःशासन सुबालोऽयं विकर्णः प्राज्ञवादिकः\n",
      "ur": "duḥśāsana subālo ’yaṁ vikarṇaḥ prājñavādikaḥ\n"
    },
    "book": 2,
    "chapter": 61,
    "verse": 38
  },
  "02061038c": {
    "text": {
      "ascii": "pANDavAnAM ca vAsAMsi draupadyAz cApy upAhara\n",
      "ud": "पाण्डवानां च वासांसि द्रौपद्याश्चाप्युपाहर\n",
      "ur": "pāṇḍavānāṁ ca vāsāṁsi draupadyāś cāpy upāhara\n"
    },
    "book": 2,
    "chapter": 61,
    "verse": 38
  },
  "02061039a": {
    "text": {
      "ascii": "tac chrutvA pANDavAH sarve svAni vAsAMsi bhArata\n",
      "ud": "तच्छ्रुत्वा पाण्डवाः सर्वे स्वानि वासांसि भारत\n",
      "ur": "tac chrutvā pāṇḍavāḥ sarve svāni vāsāṁsi bhārata\n"
    },
    "book": 2,
    "chapter": 61,
    "verse": 39
  },
  "02061039c": {
    "text": {
      "ascii": "avakIryottarIyANi sabhAyAM samupAvizan\n",
      "ud": "अवकीर्योत्तरीयाणि सभायां समुपाविशन्\n",
      "ur": "avakīryottarīyāṇi sabhāyāṁ samupāviśan\n"
    },
    "book": 2,
    "chapter": 61,
    "verse": 39
  },
  "02061040a": {
    "text": {
      "ascii": "tato duHzAsano rAjan draupadyA vasanaM balAt\n",
      "ud": "ततो दुःशासनो राजन्द्रौपद्या वसनं बलात्\n",
      "ur": "tato duḥśāsano rājan draupadyā vasanaṁ balāt\n"
    },
    "book": 2,
    "chapter": 61,
    "verse": 40
  },
  "02061040c": {
    "text": {
      "ascii": "sabhAmadhye samAkSipya vyapakraSTuM pracakrame\n",
      "ud": "सभामध्ये समाक्षिप्य व्यपक्रष्टुं प्रचक्रमे\n",
      "ur": "sabhāmadhye samākṣipya vyapakraṣṭuṁ pracakrame\n"
    },
    "book": 2,
    "chapter": 61,
    "verse": 40
  },
  "02061041a": {
    "text": {
      "ascii": "AkRSyamANe vasane draupadyAs tu vizAM pate\n",
      "ud": "आकृष्यमाणे वसने द्रौपद्यास्तु विशां पते\n",
      "ur": "ākr̥ṣyamāṇe vasane draupadyās tu viśāṁ pate\n"
    },
    "book": 2,
    "chapter": 61,
    "verse": 41
  },
  "02061041c": {
    "text": {
      "ascii": "tadrUpam aparaM vastraM prAdurAsId anekazaH\n",
      "ud": "तद्रूपमपरं वस्त्रं प्रादुरासीदनेकशः\n",
      "ur": "tadrūpam aparaṁ vastraṁ prādurāsīd anekaśaḥ\n"
    },
    "book": 2,
    "chapter": 61,
    "verse": 41
  },
  "02061042a": {
    "text": {
      "ascii": "tato halahalAzabdas tatrAsId ghoranisvanaH\n",
      "ud": "ततो हलहलाशब्दस्तत्रासीद्घोरनिस्वनः\n",
      "ur": "tato halahalāśabdas tatrāsīd ghoranisvanaḥ\n"
    },
    "book": 2,
    "chapter": 61,
    "verse": 42
  },
  "02061042c": {
    "text": {
      "ascii": "tad adbhutatamaM loke vIkSya sarvamahIkSitAm\n",
      "ud": "तदद्भुततमं लोके वीक्ष्य सर्वमहीक्षिताम्\n",
      "ur": "tad adbhutatamaṁ loke vīkṣya sarvamahīkṣitām\n"
    },
    "book": 2,
    "chapter": 61,
    "verse": 42
  },
  "02061043a": {
    "text": {
      "ascii": "zazApa tatra bhImas tu rAjamadhye mahAsvanaH\n",
      "ud": "शशाप तत्र भीमस्तु राजमध्ये महास्वनः\n",
      "ur": "śaśāpa tatra bhīmas tu rājamadhye mahāsvanaḥ\n"
    },
    "book": 2,
    "chapter": 61,
    "verse": 43
  },
  "02061043c": {
    "text": {
      "ascii": "krodhAd visphuramANoSTho viniSpiSya kare karam\n",
      "ud": "क्रोधाद्विस्फुरमाणोष्ठो विनिष्पिष्य करे करम्\n",
      "ur": "krodhād visphuramāṇoṣṭho viniṣpiṣya kare karam\n"
    },
    "book": 2,
    "chapter": 61,
    "verse": 43
  },
  "02061044a": {
    "text": {
      "ascii": "idaM me vAkyam AdaddhvaM kSatriyA lokavAsinaH\n",
      "ud": "इदं मे वाक्यमादद्ध्वं क्षत्रिया लोकवासिनः\n",
      "ur": "idaṁ me vākyam ādaddhvaṁ kṣatriyā lokavāsinaḥ\n"
    },
    "book": 2,
    "chapter": 61,
    "verse": 44
  },
  "02061044c": {
    "text": {
      "ascii": "noktapUrvaM narair anyair na cAnyo yad vadiSyati\n",
      "ud": "नोक्तपूर्वं नरैरन्यैर्न चान्यो यद्वदिष्यति\n",
      "ur": "noktapūrvaṁ narair anyair na cānyo yad vadiṣyati\n"
    },
    "book": 2,
    "chapter": 61,
    "verse": 44
  },
  "02061045a": {
    "text": {
      "ascii": "yady etad evam uktvA tu na kuryAM pRthivIzvarAH\n",
      "ud": "यद्येतदेवमुक्त्वा तु न कुर्यां पृथिवीश्वराः\n",
      "ur": "yady etad evam uktvā tu na kuryāṁ pr̥thivīśvarāḥ\n"
    },
    "book": 2,
    "chapter": 61,
    "verse": 45
  },
  "02061045c": {
    "text": {
      "ascii": "pitAmahAnAM sarveSAM nAhaM gatim avApnuyAm\n",
      "ud": "पितामहानां सर्वेषां नाहं गतिमवाप्नुयाम्\n",
      "ur": "pitāmahānāṁ sarveṣāṁ nāhaṁ gatim avāpnuyām\n"
    },
    "book": 2,
    "chapter": 61,
    "verse": 45
  },
  "02061046a": {
    "text": {
      "ascii": "asya pApasya durjAter bhAratApasadasya ca\n",
      "ud": "अस्य पापस्य दुर्जातेर्भारतापसदस्य च\n",
      "ur": "asya pāpasya durjāter bhāratāpasadasya ca\n"
    },
    "book": 2,
    "chapter": 61,
    "verse": 46
  },
  "02061046c": {
    "text": {
      "ascii": "na pibeyaM balAd vakSo bhittvA ced rudhiraM yudhi\n",
      "ud": "न पिबेयं बलाद्वक्षो भित्त्वा चेद्रुधिरं युधि\n",
      "ur": "na pibeyaṁ balād vakṣo bhittvā ced rudhiraṁ yudhi\n"
    },
    "book": 2,
    "chapter": 61,
    "verse": 46
  },
  "02061047a": {
    "text": {
      "ascii": "tasya te vacanaM zrutvA sarvalokapraharSaNam\n",
      "ud": "तस्य ते वचनं श्रुत्वा सर्वलोकप्रहर्षणम्\n",
      "ur": "tasya te vacanaṁ śrutvā sarvalokapraharṣaṇam\n"
    },
    "book": 2,
    "chapter": 61,
    "verse": 47
  },
  "02061047c": {
    "text": {
      "ascii": "pracakrur bahulAM pUjAM kutsanto dhRtarASTrajam\n",
      "ud": "प्रचक्रुर्बहुलां पूजां कुत्सन्तो धृतराष्ट्रजम्\n",
      "ur": "pracakrur bahulāṁ pūjāṁ kutsanto dhr̥tarāṣṭrajam\n"
    },
    "book": 2,
    "chapter": 61,
    "verse": 47
  },
  "02061048a": {
    "text": {
      "ascii": "yadA tu vAsasAM rAziH sabhAmadhye samAcitaH\n",
      "ud": "यदा तु वाससां राशिः सभामध्ये समाचितः\n",
      "ur": "yadā tu vāsasāṁ rāśiḥ sabhāmadhye samācitaḥ\n"
    },
    "book": 2,
    "chapter": 61,
    "verse": 48
  },
  "02061048c": {
    "text": {
      "ascii": "tato duHzAsanaH zrAnto vrIDitaH samupAvizat\n",
      "ud": "ततो दुःशासनः श्रान्तो व्रीडितः समुपाविशत्\n",
      "ur": "tato duḥśāsanaḥ śrānto vrīḍitaḥ samupāviśat\n"
    },
    "book": 2,
    "chapter": 61,
    "verse": 48
  },
  "02061049a": {
    "text": {
      "ascii": "dhikzabdas tu tatas tatra samabhUl lomaharSaNaH\n",
      "ud": "धिक्शब्दस्तु ततस्तत्र समभूल्लोमहर्षणः\n",
      "ur": "dhikśabdas tu tatas tatra samabhūl lomaharṣaṇaḥ\n"
    },
    "book": 2,
    "chapter": 61,
    "verse": 49
  },
  "02061049c": {
    "text": {
      "ascii": "sabhyAnAM naradevAnAM dRSTvA kuntIsutAMs tadA\n",
      "ud": "सभ्यानां नरदेवानां दृष्ट्वा कुन्तीसुतांस्तदा\n",
      "ur": "sabhyānāṁ naradevānāṁ dr̥ṣṭvā kuntīsutāṁs tadā\n"
    },
    "book": 2,
    "chapter": 61,
    "verse": 49
  },
  "02061050a": {
    "text": {
      "ascii": "na vibruvanti kauravyAH praznam etam iti sma ha\n",
      "ud": "न विब्रुवन्ति कौरव्याः प्रश्नमेतमिति स्म ह\n",
      "ur": "na vibruvanti kauravyāḥ praśnam etam iti sma ha\n"
    },
    "book": 2,
    "chapter": 61,
    "verse": 50
  },
  "02061050c": {
    "text": {
      "ascii": "sa janaH krozati smAtra dhRtarASTraM vigarhayan\n",
      "ud": "स जनः क्रोशति स्मात्र धृतराष्ट्रं विगर्हयन्\n",
      "ur": "sa janaḥ krośati smātra dhr̥tarāṣṭraṁ vigarhayan\n"
    },
    "book": 2,
    "chapter": 61,
    "verse": 50
  },
  "02061051a": {
    "text": {
      "ascii": "tato bAhU samucchritya nivArya ca sabhAsadaH\n",
      "ud": "ततो बाहू समुच्छ्रित्य निवार्य च सभासदः\n",
      "ur": "tato bāhū samucchritya nivārya ca sabhāsadaḥ\n"
    },
    "book": 2,
    "chapter": 61,
    "verse": 51
  },
  "02061051c": {
    "text": {
      "ascii": "viduraH sarvadharmajJa idaM vacanam abravIt\n",
      "ud": "विदुरः सर्वधर्मज्ञ इदं वचनमब्रवीत्\n",
      "ur": "viduraḥ sarvadharmajña idaṁ vacanam abravīt\n"
    },
    "book": 2,
    "chapter": 61,
    "verse": 51
  },
  "02061052": {
    "text": {
      "ascii": "vidura uvAca\n",
      "ud": "विदुर उवाच\n",
      "ur": "vidura uvāca\n"
    },
    "book": 2,
    "chapter": 61,
    "verse": 52
  },
  "02061052a": {
    "text": {
      "ascii": "draupadI praznam uktvaivaM roravIti hy anAthavat\n",
      "ud": "द्रौपदी प्रश्नमुक्त्वैवं रोरवीति ह्यनाथवत्\n",
      "ur": "draupadī praśnam uktvaivaṁ roravīti hy anāthavat\n"
    },
    "book": 2,
    "chapter": 61,
    "verse": 52
  },
  "02061052c": {
    "text": {
      "ascii": "na ca vibrUta taM praznaM sabhyA dharmo 'tra pIDyate\n",
      "ud": "न च विब्रूत तं प्रश्नं सभ्या धर्मोऽत्र पीड्यते\n",
      "ur": "na ca vibrūta taṁ praśnaṁ sabhyā dharmo ’tra pīḍyate\n"
    },
    "book": 2,
    "chapter": 61,
    "verse": 52
  },
  "02061053a": {
    "text": {
      "ascii": "sabhAM prapadyate hy ArtaH prajvalann iva havyavAT\n",
      "ud": "सभां प्रपद्यते ह्यार्तः प्रज्वलन्निव हव्यवाट्\n",
      "ur": "sabhāṁ prapadyate hy ārtaḥ prajvalann iva havyavāṭ\n"
    },
    "book": 2,
    "chapter": 61,
    "verse": 53
  },
  "02061053c": {
    "text": {
      "ascii": "taM vai satyena dharmeNa sabhyAH prazamayanty uta\n",
      "ud": "तं वै सत्येन धर्मेण सभ्याः प्रशमयन्त्युत\n",
      "ur": "taṁ vai satyena dharmeṇa sabhyāḥ praśamayanty uta\n"
    },
    "book": 2,
    "chapter": 61,
    "verse": 53
  },
  "02061054a": {
    "text": {
      "ascii": "dharmapraznam atho brUyAd ArtaH sabhyeSu mAnavaH\n",
      "ud": "धर्मप्रश्नमथो ब्रूयादार्तः सभ्येषु मानवः\n",
      "ur": "dharmapraśnam atho brūyād ārtaḥ sabhyeṣu mānavaḥ\n"
    },
    "book": 2,
    "chapter": 61,
    "verse": 54
  },
  "02061054c": {
    "text": {
      "ascii": "vibrUyus tatra te praznaM kAmakrodhavazAtigAH\n",
      "ud": "विब्रूयुस्तत्र ते प्रश्नं कामक्रोधवशातिगाः\n",
      "ur": "vibrūyus tatra te praśnaṁ kāmakrodhavaśātigāḥ\n"
    },
    "book": 2,
    "chapter": 61,
    "verse": 54
  },
  "02061055a": {
    "text": {
      "ascii": "vikarNena yathAprajJam uktaH prazno narAdhipAH\n",
      "ud": "विकर्णेन यथाप्रज्ञमुक्तः प्रश्नो नराधिपाः\n",
      "ur": "vikarṇena yathāprajñam uktaḥ praśno narādhipāḥ\n"
    },
    "book": 2,
    "chapter": 61,
    "verse": 55
  },
  "02061055c": {
    "text": {
      "ascii": "bhavanto 'pi hi taM praznaM vibruvantu yathAmati\n",
      "ud": "भवन्तोऽपि हि तं प्रश्नं विब्रुवन्तु यथामति\n",
      "ur": "bhavanto ’pi hi taṁ praśnaṁ vibruvantu yathāmati\n"
    },
    "book": 2,
    "chapter": 61,
    "verse": 55
  },
  "02061056a": {
    "text": {
      "ascii": "yo hi praznaM na vibrUyAd dharmadarzI sabhAM gataH\n",
      "ud": "यो हि प्रश्नं न विब्रूयाद्धर्मदर्शी सभां गतः\n",
      "ur": "yo hi praśnaṁ na vibrūyād dharmadarśī sabhāṁ gataḥ\n"
    },
    "book": 2,
    "chapter": 61,
    "verse": 56
  },
  "02061056c": {
    "text": {
      "ascii": "anRte yA phalAvAptis tasyAH so 'rdhaM samaznute\n",
      "ud": "अनृते या फलावाप्तिस्तस्याः सोऽर्धं समश्नुते\n",
      "ur": "anr̥te yā phalāvāptis tasyāḥ so ’rdhaṁ samaśnute\n"
    },
    "book": 2,
    "chapter": 61,
    "verse": 56
  },
  "02061057a": {
    "text": {
      "ascii": "yaH punar vitathaM brUyAd dharmadarzI sabhAM gataH\n",
      "ud": "यः पुनर्वितथं ब्रूयाद्धर्मदर्शी सभां गतः\n",
      "ur": "yaḥ punar vitathaṁ brūyād dharmadarśī sabhāṁ gataḥ\n"
    },
    "book": 2,
    "chapter": 61,
    "verse": 57
  },
  "02061057c": {
    "text": {
      "ascii": "anRtasya phalaM kRtsnaM saMprApnotIti nizcayaH\n",
      "ud": "अनृतस्य फलं कृत्स्नं संप्राप्नोतीति निश्चयः\n",
      "ur": "anr̥tasya phalaṁ kr̥tsnaṁ saṁprāpnotīti niścayaḥ\n"
    },
    "book": 2,
    "chapter": 61,
    "verse": 57
  },
  "02061058a": {
    "text": {
      "ascii": "atrApy udAharantImam itihAsaM purAtanam\n",
      "ud": "अत्राप्युदाहरन्तीममितिहासं पुरातनम्\n",
      "ur": "atrāpy udāharantīmam itihāsaṁ purātanam\n"
    },
    "book": 2,
    "chapter": 61,
    "verse": 58
  },
  "02061058c": {
    "text": {
      "ascii": "prahlAdasya ca saMvAdaM muner AGgirasasya ca\n",
      "ud": "प्रह्लादस्य च संवादं मुनेराङ्गिरसस्य च\n",
      "ur": "prahlādasya ca saṁvādaṁ muner āṅgirasasya ca\n"
    },
    "book": 2,
    "chapter": 61,
    "verse": 58
  },
  "02061059a": {
    "text": {
      "ascii": "prahlAdo nAma daityendras tasya putro virocanaH\n",
      "ud": "प्रह्लादो नाम दैत्येन्द्रस्तस्य पुत्रो विरोचनः\n",
      "ur": "prahlādo nāma daityendras tasya putro virocanaḥ\n"
    },
    "book": 2,
    "chapter": 61,
    "verse": 59
  },
  "02061059c": {
    "text": {
      "ascii": "kanyAhetor AGgirasaM sudhanvAnam upAdravat\n",
      "ud": "कन्याहेतोराङ्गिरसं सुधन्वानमुपाद्रवत्\n",
      "ur": "kanyāhetor āṅgirasaṁ sudhanvānam upādravat\n"
    },
    "book": 2,
    "chapter": 61,
    "verse": 59
  },
  "02061060a": {
    "text": {
      "ascii": "ahaM jyAyAn ahaM jyAyAn iti kanyepsayA tadA\n",
      "ud": "अहं ज्यायानहं ज्यायानिति कन्येप्सया तदा\n",
      "ur": "ahaṁ jyāyān ahaṁ jyāyān iti kanyepsayā tadā\n"
    },
    "book": 2,
    "chapter": 61,
    "verse": 60
  },
  "02061060c": {
    "text": {
      "ascii": "tayor devanam atrAsIt prANayor iti naH zrutam\n",
      "ud": "तयोर्देवनमत्रासीत्प्राणयोरिति नः श्रुतम्\n",
      "ur": "tayor devanam atrāsīt prāṇayor iti naḥ śrutam\n"
    },
    "book": 2,
    "chapter": 61,
    "verse": 60
  },
  "02061061a": {
    "text": {
      "ascii": "tayoH praznavivAdo 'bhUt prahlAdaM tAv apRcchatAm\n",
      "ud": "तयोः प्रश्नविवादोऽभूत्प्रह्लादं तावपृच्छताम्\n",
      "ur": "tayoḥ praśnavivādo ’bhūt prahlādaṁ tāv apr̥cchatām\n"
    },
    "book": 2,
    "chapter": 61,
    "verse": 61
  },
  "02061061c": {
    "text": {
      "ascii": "jyAyAn ka Avayor ekaH praznaM prabrUhi mA mRSA\n",
      "ud": "ज्यायान्क आवयोरेकः प्रश्नं प्रब्रूहि मा मृषा\n",
      "ur": "jyāyān ka āvayor ekaḥ praśnaṁ prabrūhi mā mr̥ṣā\n"
    },
    "book": 2,
    "chapter": 61,
    "verse": 61
  },
  "02061062a": {
    "text": {
      "ascii": "sa vai vivadanAd bhItaH sudhanvAnaM vyalokayat\n",
      "ud": "स वै विवदनाद्भीतः सुधन्वानं व्यलोकयत्\n",
      "ur": "sa vai vivadanād bhītaḥ sudhanvānaṁ vyalokayat\n"
    },
    "book": 2,
    "chapter": 61,
    "verse": 62
  },
  "02061062c": {
    "text": {
      "ascii": "taM sudhanvAbravIt kruddho brahmadaNDa iva jvalan\n",
      "ud": "तं सुधन्वाब्रवीत्क्रुद्धो ब्रह्मदण्ड इव ज्वलन्\n",
      "ur": "taṁ sudhanvābravīt kruddho brahmadaṇḍa iva jvalan\n"
    },
    "book": 2,
    "chapter": 61,
    "verse": 62
  },
  "02061063a": {
    "text": {
      "ascii": "yadi vai vakSyasi mRSA prahlAdAtha na vakSyasi\n",
      "ud": "यदि वै वक्ष्यसि मृषा प्रह्लादाथ न वक्ष्यसि\n",
      "ur": "yadi vai vakṣyasi mr̥ṣā prahlādātha na vakṣyasi\n"
    },
    "book": 2,
    "chapter": 61,
    "verse": 63
  },
  "02061063c": {
    "text": {
      "ascii": "zatadhA te ziro vajrI vajreNa prahariSyati\n",
      "ud": "शतधा ते शिरो वज्री वज्रेण प्रहरिष्यति\n",
      "ur": "śatadhā te śiro vajrī vajreṇa prahariṣyati\n"
    },
    "book": 2,
    "chapter": 61,
    "verse": 63
  },
  "02061064a": {
    "text": {
      "ascii": "sudhanvanA tathoktaH san vyathito 'zvatthaparNavat\n",
      "ud": "सुधन्वना तथोक्तः सन्व्यथितोऽश्वत्थपर्णवत्\n",
      "ur": "sudhanvanā tathoktaḥ san vyathito ’śvatthaparṇavat\n"
    },
    "book": 2,
    "chapter": 61,
    "verse": 64
  },
  "02061064c": {
    "text": {
      "ascii": "jagAma kazyapaM daityaH paripraSTuM mahaujasam\n",
      "ud": "जगाम कश्यपं दैत्यः परिप्रष्टुं महौजसम्\n",
      "ur": "jagāma kaśyapaṁ daityaḥ paripraṣṭuṁ mahaujasam\n"
    },
    "book": 2,
    "chapter": 61,
    "verse": 64
  },
  "02061065": {
    "text": {
      "ascii": "prahlAda uvAca\n",
      "ud": "प्रह्लाद उवाच\n",
      "ur": "prahlāda uvāca\n"
    },
    "book": 2,
    "chapter": 61,
    "verse": 65
  },
  "02061065a": {
    "text": {
      "ascii": "tvaM vai dharmasya vijJAtA daivasyehAsurasya ca\n",
      "ud": "त्वं वै धर्मस्य विज्ञाता दैवस्येहासुरस्य च\n",
      "ur": "tvaṁ vai dharmasya vijñātā daivasyehāsurasya ca\n"
    },
    "book": 2,
    "chapter": 61,
    "verse": 65
  },
  "02061065c": {
    "text": {
      "ascii": "brAhmaNasya mahAprAjJa dharmakRcchram idaM zRNu\n",
      "ud": "ब्राह्मणस्य महाप्राज्ञ धर्मकृच्छ्रमिदं शृणु\n",
      "ur": "brāhmaṇasya mahāprājña dharmakr̥cchram idaṁ śr̥ṇu\n"
    },
    "book": 2,
    "chapter": 61,
    "verse": 65
  },
  "02061066a": {
    "text": {
      "ascii": "yo vai praznaM na vibrUyAd vitathaM vApi nirdizet\n",
      "ud": "यो वै प्रश्नं न विब्रूयाद्वितथं वापि निर्दिशेत्\n",
      "ur": "yo vai praśnaṁ na vibrūyād vitathaṁ vāpi nirdiśet\n"
    },
    "book": 2,
    "chapter": 61,
    "verse": 66
  },
  "02061066c": {
    "text": {
      "ascii": "ke vai tasya pare lokAs tan mamAcakSva pRcchataH\n",
      "ud": "के वै तस्य परे लोकास्तन्ममाचक्ष्व पृच्छतः\n",
      "ur": "ke vai tasya pare lokās tan mamācakṣva pr̥cchataḥ\n"
    },
    "book": 2,
    "chapter": 61,
    "verse": 66
  },
  "02061067": {
    "text": {
      "ascii": "kazyapa uvAca\n",
      "ud": "कश्यप उवाच\n",
      "ur": "kaśyapa uvāca\n"
    },
    "book": 2,
    "chapter": 61,
    "verse": 67
  },
  "02061067a": {
    "text": {
      "ascii": "jAnan na vibruvan praznaM kAmAt krodhAt tathA bhayAt\n",
      "ud": "जानन्न विब्रुवन्प्रश्नं कामात्क्रोधात्तथा भयात्\n",
      "ur": "jānan na vibruvan praśnaṁ kāmāt krodhāt tathā bhayāt\n"
    },
    "book": 2,
    "chapter": 61,
    "verse": 67
  },
  "02061067c": {
    "text": {
      "ascii": "sahasraM vAruNAn pAzAn Atmani pratimuJcati\n",
      "ud": "सहस्रं वारुणान्पाशानात्मनि प्रतिमुञ्चति\n",
      "ur": "sahasraṁ vāruṇān pāśān ātmani pratimuñcati\n"
    },
    "book": 2,
    "chapter": 61,
    "verse": 67
  },
  "02061068a": {
    "text": {
      "ascii": "tasya saMvatsare pUrNe pAza ekaH pramucyate\n",
      "ud": "तस्य संवत्सरे पूर्णे पाश एकः प्रमुच्यते\n",
      "ur": "tasya saṁvatsare pūrṇe pāśa ekaḥ pramucyate\n"
    },
    "book": 2,
    "chapter": 61,
    "verse": 68
  },
  "02061068c": {
    "text": {
      "ascii": "tasmAt satyaM tu vaktavyaM jAnatA satyam aJjasA\n",
      "ud": "तस्मात्सत्यं तु वक्तव्यं जानता सत्यमञ्जसा\n",
      "ur": "tasmāt satyaṁ tu vaktavyaṁ jānatā satyam añjasā\n"
    },
    "book": 2,
    "chapter": 61,
    "verse": 68
  },
  "02061069a": {
    "text": {
      "ascii": "viddho dharmo hy adharmeNa sabhAM yatra prapadyate\n",
      "ud": "विद्धो धर्मो ह्यधर्मेण सभां यत्र प्रपद्यते\n",
      "ur": "viddho dharmo hy adharmeṇa sabhāṁ yatra prapadyate\n"
    },
    "book": 2,
    "chapter": 61,
    "verse": 69
  },
  "02061069c": {
    "text": {
      "ascii": "na cAsya zalyaM kRntanti viddhAs tatra sabhAsadaH\n",
      "ud": "न चास्य शल्यं कृन्तन्ति विद्धास्तत्र सभासदः\n",
      "ur": "na cāsya śalyaṁ kr̥ntanti viddhās tatra sabhāsadaḥ\n"
    },
    "book": 2,
    "chapter": 61,
    "verse": 69
  },
  "02061070a": {
    "text": {
      "ascii": "ardhaM harati vai zreSThaH pAdo bhavati kartRSu\n",
      "ud": "अर्धं हरति वै श्रेष्ठः पादो भवति कर्तृषु\n",
      "ur": "ardhaṁ harati vai śreṣṭhaḥ pādo bhavati kartr̥ṣu\n"
    },
    "book": 2,
    "chapter": 61,
    "verse": 70
  },
  "02061070c": {
    "text": {
      "ascii": "pAdaz caiva sabhAsatsu ye na nindanti ninditam\n",
      "ud": "पादश्चैव सभासत्सु ये न निन्दन्ति निन्दितम्\n",
      "ur": "pādaś caiva sabhāsatsu ye na nindanti ninditam\n"
    },
    "book": 2,
    "chapter": 61,
    "verse": 70
  },
  "02061071a": {
    "text": {
      "ascii": "anenA bhavati zreSTho mucyante ca sabhAsadaH\n",
      "ud": "अनेना भवति श्रेष्ठो मुच्यन्ते च सभासदः\n",
      "ur": "anenā bhavati śreṣṭho mucyante ca sabhāsadaḥ\n"
    },
    "book": 2,
    "chapter": 61,
    "verse": 71
  },
  "02061071c": {
    "text": {
      "ascii": "eno gacchati kartAraM nindArho yatra nindyate\n",
      "ud": "एनो गच्छति कर्तारं निन्दार्हो यत्र निन्द्यते\n",
      "ur": "eno gacchati kartāraṁ nindārho yatra nindyate\n"
    },
    "book": 2,
    "chapter": 61,
    "verse": 71
  },
  "02061072a": {
    "text": {
      "ascii": "vitathaM tu vadeyur ye dharmaM prahlAda pRcchate\n",
      "ud": "वितथं तु वदेयुर्ये धर्मं प्रह्लाद पृच्छते\n",
      "ur": "vitathaṁ tu vadeyur ye dharmaṁ prahlāda pr̥cchate\n"
    },
    "book": 2,
    "chapter": 61,
    "verse": 72
  },
  "02061072c": {
    "text": {
      "ascii": "iSTApUrtaM ca te ghnanti sapta caiva parAvarAn\n",
      "ud": "इष्टापूर्तं च ते घ्नन्ति सप्त चैव परावरान्\n",
      "ur": "iṣṭāpūrtaṁ ca te ghnanti sapta caiva parāvarān\n"
    },
    "book": 2,
    "chapter": 61,
    "verse": 72
  },
  "02061073a": {
    "text": {
      "ascii": "hRtasvasya hi yad duHkhaM hataputrasya cApi yat\n",
      "ud": "हृतस्वस्य हि यद्दुःखं हतपुत्रस्य चापि यत्\n",
      "ur": "hr̥tasvasya hi yad duḥkhaṁ hataputrasya cāpi yat\n"
    },
    "book": 2,
    "chapter": 61,
    "verse": 73
  },
  "02061073c": {
    "text": {
      "ascii": "RNinaM prati yac caiva rAjJA grastasya cApi yat\n",
      "ud": "ऋणिनं प्रति यच्चैव राज्ञा ग्रस्तस्य चापि यत्\n",
      "ur": "r̥ṇinaṁ prati yac caiva rājñā grastasya cāpi yat\n"
    },
    "book": 2,
    "chapter": 61,
    "verse": 73
  },
  "02061074a": {
    "text": {
      "ascii": "striyAH patyA vihInAyAH sArthAd bhraSTasya caiva yat\n",
      "ud": "स्त्रियाः पत्या विहीनायाः सार्थाद्भ्रष्टस्य चैव यत्\n",
      "ur": "striyāḥ patyā vihīnāyāḥ sārthād bhraṣṭasya caiva yat\n"
    },
    "book": 2,
    "chapter": 61,
    "verse": 74
  },
  "02061074c": {
    "text": {
      "ascii": "adhyUDhAyAz ca yad duHkhaM sAkSibhir vihatasya ca\n",
      "ud": "अध्यूढायाश्च यद्दुःखं साक्षिभिर्विहतस्य च\n",
      "ur": "adhyūḍhāyāś ca yad duḥkhaṁ sākṣibhir vihatasya ca\n"
    },
    "book": 2,
    "chapter": 61,
    "verse": 74
  },
  "02061075a": {
    "text": {
      "ascii": "etAni vai samAny Ahur duHkhAni tridazezvarAH\n",
      "ud": "एतानि वै समान्याहुर्दुःखानि त्रिदशेश्वराः\n",
      "ur": "etāni vai samāny āhur duḥkhāni tridaśeśvarāḥ\n"
    },
    "book": 2,
    "chapter": 61,
    "verse": 75
  },
  "02061075c": {
    "text": {
      "ascii": "tAni sarvANi duHkhAni prApnoti vitathaM bruvan\n",
      "ud": "तानि सर्वाणि दुःखानि प्राप्नोति वितथं ब्रुवन्\n",
      "ur": "tāni sarvāṇi duḥkhāni prāpnoti vitathaṁ bruvan\n"
    },
    "book": 2,
    "chapter": 61,
    "verse": 75
  },
  "02061076a": {
    "text": {
      "ascii": "samakSadarzanAt sAkSyaM zravaNAc ceti dhAraNAt\n",
      "ud": "समक्षदर्शनात्साक्ष्यं श्रवणाच्चेति धारणात्\n",
      "ur": "samakṣadarśanāt sākṣyaṁ śravaṇāc ceti dhāraṇāt\n"
    },
    "book": 2,
    "chapter": 61,
    "verse": 76
  },
  "02061076c": {
    "text": {
      "ascii": "tasmAt satyaM bruvan sAkSI dharmArthAbhyAM na hIyate\n",
      "ud": "तस्मात्सत्यं ब्रुवन्साक्षी धर्मार्थाभ्यां न हीयते\n",
      "ur": "tasmāt satyaṁ bruvan sākṣī dharmārthābhyāṁ na hīyate\n"
    },
    "book": 2,
    "chapter": 61,
    "verse": 76
  },
  "02061077": {
    "text": {
      "ascii": "vidura uvAca\n",
      "ud": "विदुर उवाच\n",
      "ur": "vidura uvāca\n"
    },
    "book": 2,
    "chapter": 61,
    "verse": 77
  },
  "02061077a": {
    "text": {
      "ascii": "kazyapasya vacaH zrutvA prahlAdaH putram abravIt\n",
      "ud": "कश्यपस्य वचः श्रुत्वा प्रह्लादः पुत्रमब्रवीत्\n",
      "ur": "kaśyapasya vacaḥ śrutvā prahlādaḥ putram abravīt\n"
    },
    "book": 2,
    "chapter": 61,
    "verse": 77
  },
  "02061077c": {
    "text": {
      "ascii": "zreyAn sudhanvA tvatto vai mattaH zreyAMs tathAGgirAH\n",
      "ud": "श्रेयान्सुधन्वा त्वत्तो वै मत्तः श्रेयांस्तथाङ्गिराः\n",
      "ur": "śreyān sudhanvā tvatto vai mattaḥ śreyāṁs tathāṅgirāḥ\n"
    },
    "book": 2,
    "chapter": 61,
    "verse": 77
  },
  "02061078a": {
    "text": {
      "ascii": "mAtA sudhanvanaz cApi zreyasI mAtRtas tava\n",
      "ud": "माता सुधन्वनश्चापि श्रेयसी मातृतस्तव\n",
      "ur": "mātā sudhanvanaś cāpi śreyasī mātr̥tas tava\n"
    },
    "book": 2,
    "chapter": 61,
    "verse": 78
  },
  "02061078c": {
    "text": {
      "ascii": "virocana sudhanvAyaM prANAnAm Izvaras tava\n",
      "ud": "विरोचन सुधन्वायं प्राणानामीश्वरस्तव\n",
      "ur": "virocana sudhanvāyaṁ prāṇānām īśvaras tava\n"
    },
    "book": 2,
    "chapter": 61,
    "verse": 78
  },
  "02061079": {
    "text": {
      "ascii": "sudhanvovAca\n",
      "ud": "सुधन्वोवाच\n",
      "ur": "sudhanvovāca\n"
    },
    "book": 2,
    "chapter": 61,
    "verse": 79
  },
  "02061079a": {
    "text": {
      "ascii": "putrasnehaM parityajya yas tvaM dharme pratiSThitaH\n",
      "ud": "पुत्रस्नेहं परित्यज्य यस्त्वं धर्मे प्रतिष्ठितः\n",
      "ur": "putrasnehaṁ parityajya yas tvaṁ dharme pratiṣṭhitaḥ\n"
    },
    "book": 2,
    "chapter": 61,
    "verse": 79
  },
  "02061079c": {
    "text": {
      "ascii": "anujAnAmi te putraM jIvatv eSa zataM samAH\n",
      "ud": "अनुजानामि ते पुत्रं जीवत्वेष शतं समाः\n",
      "ur": "anujānāmi te putraṁ jīvatv eṣa śataṁ samāḥ\n"
    },
    "book": 2,
    "chapter": 61,
    "verse": 79
  },
  "02061080": {
    "text": {
      "ascii": "vidura uvAca\n",
      "ud": "विदुर उवाच\n",
      "ur": "vidura uvāca\n"
    },
    "book": 2,
    "chapter": 61,
    "verse": 80
  },
  "02061080a": {
    "text": {
      "ascii": "evaM vai paramaM dharmaM zrutvA sarve sabhAsadaH\n",
      "ud": "एवं वै परमं धर्मं श्रुत्वा सर्वे सभासदः\n",
      "ur": "evaṁ vai paramaṁ dharmaṁ śrutvā sarve sabhāsadaḥ\n"
    },
    "book": 2,
    "chapter": 61,
    "verse": 80
  },
  "02061080c": {
    "text": {
      "ascii": "yathApraznaM tu kRSNAyA manyadhvaM tatra kiM param\n",
      "ud": "यथाप्रश्नं तु कृष्णाया मन्यध्वं तत्र किं परम्\n",
      "ur": "yathāpraśnaṁ tu kr̥ṣṇāyā manyadhvaṁ tatra kiṁ param\n"
    },
    "book": 2,
    "chapter": 61,
    "verse": 80
  },
  "02061081": {
    "text": {
      "ascii": "vaizaMpAyana uvAca\n",
      "ud": "वैशंपायन उवाच\n",
      "ur": "vaiśaṁpāyana uvāca\n"
    },
    "book": 2,
    "chapter": 61,
    "verse": 81
  },
  "02061081a": {
    "text": {
      "ascii": "vidurasya vacaH zrutvA nocuH kiM cana pArthivAH\n",
      "ud": "विदुरस्य वचः श्रुत्वा नोचुः किंचन पार्थिवाः\n",
      "ur": "vidurasya vacaḥ śrutvā nocuḥ kiṁ cana pārthivāḥ\n"
    },
    "book": 2,
    "chapter": 61,
    "verse": 81
  },
  "02061081c": {
    "text": {
      "ascii": "karNo duHzAsanaM tv Aha kRSNAM dAsIM gRhAn naya\n",
      "ud": "कर्णो दुःशासनं त्वाह कृष्णां दासीं गृहान्नय\n",
      "ur": "karṇo duḥśāsanaṁ tv āha kr̥ṣṇāṁ dāsīṁ gr̥hān naya\n"
    },
    "book": 2,
    "chapter": 61,
    "verse": 81
  },
  "02061082a": {
    "text": {
      "ascii": "tAM vepamAnAM savrIDAM pralapantIM sma pANDavAn\n",
      "ud": "तां वेपमानां सव्रीडां प्रलपन्तीं स्म पाण्डवान्\n",
      "ur": "tāṁ vepamānāṁ savrīḍāṁ pralapantīṁ sma pāṇḍavān\n"
    },
    "book": 2,
    "chapter": 61,
    "verse": 82
  },
  "02061082c": {
    "text": {
      "ascii": "duHzAsanaH sabhAmadhye vicakarSa tapasvinIm\n",
      "ud": "दुःशासनः सभामध्ये विचकर्ष तपस्विनीम्\n",
      "ur": "duḥśāsanaḥ sabhāmadhye vicakarṣa tapasvinīm\n"
    },
    "book": 2,
    "chapter": 61,
    "verse": 82
  }
}