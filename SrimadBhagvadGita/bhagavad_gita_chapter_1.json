{
    "BhagavadGita": [
        {
            "chapter": 1,
            "verse": 1,
            "text": "मूल श्लोकःधृतराष्ट्र उवाचधर्मक्षेत्रे कुरुक्षेत्रे समवेता युयुत्सवः।मामकाः पाण्डवाश्चैव किमकुर्वत सञ्जय।।1.1।।"
        },
        {
            "chapter": 1,
            "verse": 2,
            "text": "मूल श्लोकःसञ्जय उवाचदृष्ट्वा तु पाण्डवानीकं व्यूढं दुर्योधनस्तदा।आचार्यमुपसङ्गम्य राजा वचनमब्रवीत्।।1.2।।"
        },
        {
            "chapter": 1,
            "verse": 3,
            "text": "मूल श्लोकःपश्यैतां पाण्डुपुत्राणामाचार्य महतीं चमूम्।व्यूढां द्रुपदपुत्रेण तव शिष्येण धीमता।।1.3।।"
        },
        {
            "chapter": 1,
            "verse": 4,
            "text": "मूल श्लोकःअत्र शूरा महेष्वासा भीमार्जुनसमा युधि।युयुधानो विराटश्च द्रुपदश्च महारथः।।1.4।।"
        },
        {
            "chapter": 1,
            "verse": 5,
            "text": "मूल श्लोकःधृष्टकेतुश्चेकितानः काशिराजश्च वीर्यवान्।पुरुजित्कुन्तिभोजश्च शैब्यश्च नरपुङ्गवः।।1.5।।"
        },
        {
            "chapter": 1,
            "verse": 6,
            "text": "मूल श्लोकःयुधामन्युश्च विक्रान्त उत्तमौजाश्च वीर्यवान्।सौभद्रो द्रौपदेयाश्च सर्व एव महारथाः।।1.6।।"
        },
        {
            "chapter": 1,
            "verse": 7,
            "text": "मूल श्लोकःअस्माकं तु विशिष्टा ये तान्निबोध द्विजोत्तम।नायका मम सैन्यस्य संज्ञार्थं तान्ब्रवीमि ते।।1.7।।"
        },
        {
            "chapter": 1,
            "verse": 8,
            "text": "मूल श्लोकःभवान्भीष्मश्च कर्णश्च कृपश्च समितिञ्जयः।अश्वत्थामा विकर्णश्च सौमदत्तिस्तथैव च।।1.8।।"
        },
        {
            "chapter": 1,
            "verse": 9,
            "text": "मूल श्लोकःअन्ये च बहवः शूरा मदर्थे त्यक्तजीविताः।नानाशस्त्रप्रहरणाः सर्वे युद्धविशारदाः।।1.9।।"
        },
        {
            "chapter": 1,
            "verse": 10,
            "text": "मूल श्लोकःअपर्याप्तं तदस्माकं बलं भीष्माभिरक्षितम्।पर्याप्तं त्विदमेतेषां बलं भीमाभिरक्षितम्।।1.10।।"
        },
        {
            "chapter": 1,
            "verse": 11,
            "text": "मूल श्लोकःअयनेषु च सर्वेषु यथाभागमवस्थिताः।भीष्ममेवाभिरक्षन्तु भवन्तः सर्व एव हि।।1.11।।"
        },
        {
            "chapter": 1,
            "verse": 12,
            "text": "मूल श्लोकःतस्य संजनयन्हर्षं कुरुवृद्धः पितामहः।सिंहनादं विनद्योच्चैः शङ्खं दध्मौ प्रतापवान्।।1.12।।"
        },
        {
            "chapter": 1,
            "verse": 13,
            "text": "मूल श्लोकःततः शङ्खाश्च भेर्यश्च पणवानकगोमुखाः।सहसैवाभ्यहन्यन्त स शब्दस्तुमुलोऽभवत्।।1.13।।"
        },
        {
            "chapter": 1,
            "verse": 14,
            "text": "मूल श्लोकःततः श्वेतैर्हयैर्युक्ते महति स्यन्दने स्थितौ।माधवः पाण्डवश्चैव दिव्यौ शङ्खौ प्रदध्मतुः।।1.14।।"
        },
        {
            "chapter": 1,
            "verse": 15,
            "text": "मूल श्लोकःपाञ्चजन्यं हृषीकेशो देवदत्तं धनंजयः।पौण्ड्रं दध्मौ महाशङ्खं भीमकर्मा वृकोदरः।।1.15।।"
        },
        {
            "chapter": 1,
            "verse": 16,
            "text": "मूल श्लोकःअनन्तविजयं राजा कुन्तीपुत्रो युधिष्ठिरः।नकुलः सहदेवश्च सुघोषमणिपुष्पकौ।।1.16।।"
        },
        {
            "chapter": 1,
            "verse": 17,
            "text": "मूल श्लोकःकाश्यश्च परमेष्वासः शिखण्डी च महारथः।धृष्टद्युम्नो विराटश्च सात्यकिश्चापराजितः।।1.17।।"
        },
        {
            "chapter": 1,
            "verse": 18,
            "text": "मूल श्लोकःद्रुपदो द्रौपदेयाश्च सर्वशः पृथिवीपते।सौभद्रश्च महाबाहुः शङ्खान्दध्मुः पृथक्पृथक्।।1.18।।"
        },
        {
            "chapter": 1,
            "verse": 19,
            "text": "मूल श्लोकःस घोषो धार्तराष्ट्राणां हृदयानि व्यदारयत्।नभश्च पृथिवीं चैव तुमुलो व्यनुनादयन्।।1.19।।"
        },
        {
            "chapter": 1,
            "verse": 20,
            "text": "मूल श्लोकःअथ व्यवस्थितान् दृष्ट्वा धार्तराष्ट्रान्कपिध्वजः।प्रवृत्ते शस्त्रसंपाते धनुरुद्यम्य पाण्डवः।।1.20।।"
        },
        {
            "chapter": 1,
            "verse": 21,
            "text": "मूल श्लोकःअर्जुन उवाचहृषीकेशं तदा वाक्यमिदमाह महीपते।सेनयोरुभयोर्मध्ये रथं स्थापय मेऽच्युत।।1.21।।"
        },
        {
            "chapter": 1,
            "verse": 22,
            "text": "मूल श्लोकःयावदेतान्निरीक्षेऽहं योद्धुकामानवस्थितान्।कैर्मया सह योद्धव्यमस्मिन्रणसमुद्यमे।।1.22।।"
        },
        {
            "chapter": 1,
            "verse": 23,
            "text": "मूल श्लोकःयोत्स्यमानानवेक्षेऽहं य एतेऽत्र समागताः।धार्तराष्ट्रस्य दुर्बुद्धेर्युद्धे प्रियचिकीर्षवः।।1.23।।"
        },
        {
            "chapter": 1,
            "verse": 24,
            "text": "मूल श्लोकःसंजय उवाचएवमुक्तो हृषीकेशो गुडाकेशेन भारत।सेनयोरुभयोर्मध्ये स्थापयित्वा रथोत्तमम्।।1.24।।"
        },
        {
            "chapter": 1,
            "verse": 25,
            "text": "मूल श्लोकःभीष्मद्रोणप्रमुखतः सर्वेषां च महीक्षिताम्।उवाच पार्थ पश्यैतान्समवेतान्कुरूनिति।।1.25।।"
        },
        {
            "chapter": 1,
            "verse": 26,
            "text": "मूल श्लोकःतत्रापश्यत्स्थितान्पार्थः पितृ़नथ पितामहान्।आचार्यान्मातुलान्भ्रातृ़न्पुत्रान्पौत्रान्सखींस्तथा।।1.26।।"
        },
        {
            "chapter": 1,
            "verse": 27,
            "text": "मूल श्लोकःश्वशुरान्सुहृदश्चैव सेनयोरुभयोरपि।तान्समीक्ष्य स कौन्तेयः सर्वान्बन्धूनवस्थितान्।।1.27।।"
        },
        {
            "chapter": 1,
            "verse": 28,
            "text": "मूल श्लोकःअर्जुन उवाचकृपया परयाऽऽविष्टो विषीदन्निदमब्रवीत्।दृष्ट्वेमं स्वजनं कृष्ण युयुत्सुं समुपस्थितम्।।1.28।।"
        },
        {
            "chapter": 1,
            "verse": 29,
            "text": "मूल श्लोकःसीदन्ति मम गात्राणि मुखं च परिशुष्यति।वेपथुश्च शरीरे मे रोमहर्षश्च जायते।।1.29।।"
        },
        {
            "chapter": 1,
            "verse": 30,
            "text": "मूल श्लोकःगाण्डीवं स्रंसते हस्तात्त्वक्चैव परिदह्यते।न च शक्नोम्यवस्थातुं भ्रमतीव च मे मनः।।1.30।।"
        },
        {
            "chapter": 1,
            "verse": 31,
            "text": "मूल श्लोकःनिमित्तानि च पश्यामि विपरीतानि केशव।न च श्रेयोऽनुपश्यामि हत्वा स्वजनमाहवे।।1.31।।"
        },
        {
            "chapter": 1,
            "verse": 32,
            "text": "मूल श्लोकःन काङ्क्षे विजयं कृष्ण न च राज्यं सुखानि च।किं नो राज्येन गोविन्द किं भोगैर्जीवितेन वा।।1.32।।"
        },
        {
            "chapter": 1,
            "verse": 33,
            "text": "मूल श्लोकःयेषामर्थे काङ्क्षितं नो राज्यं भोगाः सुखानि च।त इमेऽवस्थिता युद्धे प्राणांस्त्यक्त्वा धनानि च।।1.33।।"
        },
        {
            "chapter": 1,
            "verse": 34,
            "text": "मूल श्लोकःआचार्याः पितरः पुत्रास्तथैव च पितामहाः।मातुलाः श्वशुराः पौत्राः श्यालाः सम्बन्धिनस्तथा।।1.34।।"
        },
        {
            "chapter": 1,
            "verse": 35,
            "text": "मूल श्लोकःएतान्न हन्तुमिच्छामि घ्नतोऽपि मधुसूदन।अपि त्रैलोक्यराज्यस्य हेतोः किं नु महीकृते।।1.35।।"
        },
        {
            "chapter": 1,
            "verse": 36,
            "text": "मूल श्लोकःनिहत्य धार्तराष्ट्रान्नः का प्रीतिः स्याज्जनार्दन।पापमेवाश्रयेदस्मान्हत्वैतानाततायिनः।।1.36।।"
        },
        {
            "chapter": 1,
            "verse": 37,
            "text": "मूल श्लोकःतस्मान्नार्हा वयं हन्तुं धार्तराष्ट्रान्स्वबान्धवान्।स्वजनं हि कथं हत्वा सुखिनः स्याम माधव।।1.37।।"
        },
        {
            "chapter": 1,
            "verse": 38,
            "text": "मूल श्लोकःयद्यप्येते न पश्यन्ति लोभोपहतचेतसः।कुलक्षयकृतं दोषं मित्रद्रोहे च पातकम्।।1.38।।"
        },
        {
            "chapter": 1,
            "verse": 39,
            "text": "मूल श्लोकःकथं न ज्ञेयमस्माभिः पापादस्मान्निवर्तितुम्।कुलक्षयकृतं दोषं प्रपश्यद्भिर्जनार्दन।।1.39।।"
        },
        {
            "chapter": 1,
            "verse": 40,
            "text": "मूल श्लोकःकुलक्षये प्रणश्यन्ति कुलधर्माः सनातनाः।धर्मे नष्टे कुलं कृत्स्नमधर्मोऽभिभवत्युत।।1.40।।"
        },
        {
            "chapter": 1,
            "verse": 41,
            "text": "मूल श्लोकःअधर्माभिभवात्कृष्ण प्रदुष्यन्ति कुलस्त्रियः।स्त्रीषु दुष्टासु वार्ष्णेय जायते वर्णसङ्करः।।1.41।।"
        },
        {
            "chapter": 1,
            "verse": 42,
            "text": "मूल श्लोकःसङ्करो नरकायैव कुलघ्नानां कुलस्य च।पतन्ति पितरो ह्येषां लुप्तपिण्डोदकक्रियाः।।1.42।।"
        },
        {
            "chapter": 1,
            "verse": 43,
            "text": "मूल श्लोकःदोषैरेतैः कुलघ्नानां वर्णसङ्करकारकैः।उत्साद्यन्ते जातिधर्माः कुलधर्माश्च शाश्वताः।।1.43।।"
        },
        {
            "chapter": 1,
            "verse": 44,
            "text": "मूल श्लोकःउत्सन्नकुलधर्माणां मनुष्याणां जनार्दन।नरकेऽनियतं वासो भवतीत्यनुशुश्रुम।।1.44।।"
        },
        {
            "chapter": 1,
            "verse": 45,
            "text": "मूल श्लोकःअहो बत महत्पापं कर्तुं व्यवसिता वयम्।यद्राज्यसुखलोभेन हन्तुं स्वजनमुद्यताः।।1.45।।"
        },
        {
            "chapter": 1,
            "verse": 46,
            "text": "मूल श्लोकःयदि मामप्रतीकारमशस्त्रं शस्त्रपाणयः।धार्तराष्ट्रा रणे हन्युस्तन्मे क्षेमतरं भवेत्।।1.46।।"
        },
        {
            "chapter": 1,
            "verse": 47,
            "text": "मूल श्लोकःसञ्जय उवाचएवमुक्त्वाऽर्जुनः संख्ये रथोपस्थ उपाविशत्।विसृज्य सशरं चापं शोकसंविग्नमानसः।।1.47।।"
        }
    ]
}