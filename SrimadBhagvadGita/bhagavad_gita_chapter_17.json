{
    "BhagavadGita": [
        {
            "chapter": 17,
            "verse": 1,
            "text": "मूल श्लोकःअर्जुन उवाचये शास्त्रविधिमुत्सृज्य यजन्ते श्रद्धयाऽन्विताः।तेषां निष्ठा तु का कृष्ण सत्त्वमाहो रजस्तमः।।17.1।।"
        },
        {
            "chapter": 17,
            "verse": 2,
            "text": "मूल श्लोकःश्री भगवानुवाचत्रिविधा भवति श्रद्धा देहिनां सा स्वभावजा।सात्त्विकी राजसी चैव तामसी चेति तां श्रृणु।।17.2।।"
        },
        {
            "chapter": 17,
            "verse": 3,
            "text": "मूल श्लोकःसत्त्वानुरूपा सर्वस्य श्रद्धा भवति भारत।श्रद्धामयोऽयं पुरुषो यो यच्छ्रद्धः स एव सः।।17.3।।"
        },
        {
            "chapter": 17,
            "verse": 4,
            "text": "मूल श्लोकःयजन्ते सात्त्विका देवान्यक्षरक्षांसि राजसाः।प्रेतान्भूतगणांश्चान्ये यजन्ते तामसा जनाः।।17.4।।"
        },
        {
            "chapter": 17,
            "verse": 5,
            "text": "मूल श्लोकःअशास्त्रविहितं घोरं तप्यन्ते ये तपो जनाः।दम्भाहङ्कारसंयुक्ताः कामरागबलान्विताः।।17.5।।"
        },
        {
            "chapter": 17,
            "verse": 6,
            "text": "मूल श्लोकःकर्षयन्तः शरीरस्थं भूतग्राममचेतसः।मां चैवान्तःशरीरस्थं तान्विद्ध्यासुरनिश्चयान्।।17.6।।"
        },
        {
            "chapter": 17,
            "verse": 7,
            "text": "मूल श्लोकःआहारस्त्वपि सर्वस्य त्रिविधो भवति प्रियः।यज्ञस्तपस्तथा दानं तेषां भेदमिमं श्रृणु।।17.7।।"
        },
        {
            "chapter": 17,
            "verse": 8,
            "text": "मूल श्लोकःआयुःसत्त्वबलारोग्यसुखप्रीतिविवर्धनाः।रस्याः स्निग्धाः स्थिरा हृद्या आहाराः सात्त्विकप्रियाः।।17.8।।"
        },
        {
            "chapter": 17,
            "verse": 9,
            "text": "मूल श्लोकःकट्वम्ललवणात्युष्णतीक्ष्णरूक्षविदाहिनः।आहारा राजसस्येष्टा दुःखशोकामयप्रदाः।।17.9।।"
        },
        {
            "chapter": 17,
            "verse": 10,
            "text": "मूल श्लोकःयातयामं गतरसं पूति पर्युषितं च यत्।उच्छिष्टमपि चामेध्यं भोजनं तामसप्रियम्।।17.10।।"
        },
        {
            "chapter": 17,
            "verse": 11,
            "text": "मूल श्लोकःअफलाकाङ्क्षिभिर्यज्ञो विधिदृष्टो य इज्यते।यष्टव्यमेवेति मनः समाधाय स सात्त्विकः।।17.11।।"
        },
        {
            "chapter": 17,
            "verse": 12,
            "text": "मूल श्लोकःअभिसंधाय तु फलं दम्भार्थमपि चैव यत्।इज्यते भरतश्रेष्ठ तं यज्ञं विद्धि राजसम्।।17.12।।"
        },
        {
            "chapter": 17,
            "verse": 13,
            "text": "मूल श्लोकःविधिहीनमसृष्टान्नं मन्त्रहीनमदक्षिणम्।श्रद्धाविरहितं यज्ञं तामसं परिचक्षते।।17.13।।"
        },
        {
            "chapter": 17,
            "verse": 14,
            "text": "मूल श्लोकःदेवद्विजगुरुप्राज्ञपूजनं शौचमार्जवम्।ब्रह्मचर्यमहिंसा च शारीरं तप उच्यते।।17.14।।"
        },
        {
            "chapter": 17,
            "verse": 15,
            "text": "मूल श्लोकःअनुद्वेगकरं वाक्यं सत्यं प्रियहितं च यत्।स्वाध्यायाभ्यसनं चैव वाङ्मयं तप उच्यते।।17.15।।"
        },
        {
            "chapter": 17,
            "verse": 16,
            "text": "मूल श्लोकःमनःप्रसादः सौम्यत्वं मौनमात्मविनिग्रहः।भावसंशुद्धिरित्येतत्तपो मानसमुच्यते।।17.16।।"
        },
        {
            "chapter": 17,
            "verse": 17,
            "text": "मूल श्लोकःश्रद्धया परया तप्तं तपस्तत्ित्रविधं नरैः।अफलाकाङ्क्षिभिर्युक्तैः सात्त्विकं परिचक्षते।।17.17।।"
        },
        {
            "chapter": 17,
            "verse": 18,
            "text": "मूल श्लोकःसत्कारमानपूजार्थं तपो दम्भेन चैव यत्।क्रियते तदिह प्रोक्तं राजसं चलमध्रुवम्।।17.18।।"
        },
        {
            "chapter": 17,
            "verse": 19,
            "text": "मूल श्लोकःमूढग्राहेणात्मनो यत्पीडया क्रियते तपः।परस्योत्सादनार्थं वा तत्तामसमुदाहृतम्।।17.19।।"
        },
        {
            "chapter": 17,
            "verse": 20,
            "text": "मूल श्लोकःदातव्यमिति यद्दानं दीयतेऽनुपकारिणे।देशे काले च पात्रे च तद्दानं सात्त्विकं स्मृतम्।।17.20।।"
        },
        {
            "chapter": 17,
            "verse": 21,
            "text": "मूल श्लोकःयत्तु प्रत्युपकारार्थं फलमुद्दिश्य वा पुनः।दीयते च परिक्लिष्टं तद्दानं राजसं स्मृतम्।।17.21।।"
        },
        {
            "chapter": 17,
            "verse": 22,
            "text": "मूल श्लोकःअदेशकाले यद्दानमपात्रेभ्यश्च दीयते।असत्कृतमवज्ञातं तत्तामसमुदाहृतम्।।17.22।।"
        },
        {
            "chapter": 17,
            "verse": 23,
            "text": "मूल श्लोकःतत्सदिति निर्देशो ब्रह्मणस्त्रिविधः स्मृतः।ब्राह्मणास्तेन वेदाश्च यज्ञाश्च विहिताः पुरा।।17.23।।"
        },
        {
            "chapter": 17,
            "verse": 24,
            "text": "मूल श्लोकःतस्मादोमित्युदाहृत्य यज्ञदानतपःक्रियाः।प्रवर्तन्ते विधानोक्ताः सततं ब्रह्मवादिनाम्।।17.24।।"
        },
        {
            "chapter": 17,
            "verse": 25,
            "text": "मूल श्लोकःतदित्यनभिसन्धाय फलं यज्ञतपःक्रियाः।दानक्रियाश्च विविधाः क्रियन्ते मोक्षकाङ्क्षिभि:।।17.25।।"
        },
        {
            "chapter": 17,
            "verse": 26,
            "text": "मूल श्लोकःसद्भावे साधुभावे च सदित्येतत्प्रयुज्यते।प्रशस्ते कर्मणि तथा सच्छब्दः पार्थ युज्यते।।17.26।।"
        },
        {
            "chapter": 17,
            "verse": 27,
            "text": "मूल श्लोकःयज्ञे तपसि दाने च स्थितिः सदिति चोच्यते।कर्म चैव तदर्थीयं सदित्येवाभिधीयते।।17.27।।"
        },
        {
            "chapter": 17,
            "verse": 28,
            "text": "मूल श्लोकःअश्रद्धया हुतं दत्तं तपस्तप्तं कृतं च यत्।असदित्युच्यते पार्थ न च तत्प्रेत्य नो इह।।17.28।।"
        }
    ]
}