{
    "BhagavadGita": [
        {
            "chapter": 16,
            "verse": 1,
            "text": "मूल श्लोकःश्री भगवानुवाचअभयं सत्त्वसंशुद्धिः ज्ञानयोगव्यवस्थितिः।दानं दमश्च यज्ञश्च स्वाध्यायस्तप आर्जवम्।।16.1।।"
        },
        {
            "chapter": 16,
            "verse": 2,
            "text": "मूल श्लोकःअहिंसा सत्यमक्रोधस्त्यागः शान्तिरपैशुनम्।दया भूतेष्वलोलुप्त्वं मार्दवं ह्रीरचापलम्।।16.2।।"
        },
        {
            "chapter": 16,
            "verse": 3,
            "text": "मूल श्लोकःतेजः क्षमा धृतिः शौचमद्रोहो नातिमानिता।भवन्ति सम्पदं दैवीमभिजातस्य भारत।।16.3।।"
        },
        {
            "chapter": 16,
            "verse": 4,
            "text": "मूल श्लोकःदम्भो दर्पोऽभिमानश्च क्रोधः पारुष्यमेव च।अज्ञानं चाभिजातस्य पार्थ सम्पदमासुरीम्।।16.4।।"
        },
        {
            "chapter": 16,
            "verse": 5,
            "text": "मूल श्लोकःदैवी सम्पद्विमोक्षाय निबन्धायासुरी मता।मा शुचः सम्पदं दैवीमभिजातोऽसि पाण्डव।।16.5।।"
        },
        {
            "chapter": 16,
            "verse": 6,
            "text": "मूल श्लोकःद्वौ भूतसर्गौ लोकेऽस्मिन् दैव आसुर एव च।दैवो विस्तरशः प्रोक्त आसुरं पार्थ मे श्रृणु।।16.6।।"
        },
        {
            "chapter": 16,
            "verse": 7,
            "text": "मूल श्लोकःप्रवृत्तिं च निवृत्तिं च जना न विदुरासुराः।न शौचं नापि चाचारो न सत्यं तेषु विद्यते।।16.7।।"
        },
        {
            "chapter": 16,
            "verse": 8,
            "text": "मूल श्लोकःअसत्यमप्रतिष्ठं ते जगदाहुरनीश्वरम्।अपरस्परसम्भूतं किमन्यत्कामहैतुकम्।।16.8।।"
        },
        {
            "chapter": 16,
            "verse": 9,
            "text": "मूल श्लोकःएतां दृष्टिमवष्टभ्य नष्टात्मानोऽल्पबुद्धयः।प्रभवन्त्युग्रकर्माणः क्षयाय जगतोऽहिताः।।16.9।।"
        },
        {
            "chapter": 16,
            "verse": 10,
            "text": "मूल श्लोकःकाममाश्रित्य दुष्पूरं दम्भमानमदान्विताः।मोहाद्गृहीत्वासद्ग्राहान्प्रवर्तन्तेऽशुचिव्रताः।।16.10।।"
        },
        {
            "chapter": 16,
            "verse": 11,
            "text": "मूल श्लोकःचिन्तामपरिमेयां च प्रलयान्तामुपाश्रिताः।कामोपभोगपरमा एतावदिति निश्िचताः।।16.11।।"
        },
        {
            "chapter": 16,
            "verse": 12,
            "text": "मूल श्लोकःआशापाशशतैर्बद्धाः कामक्रोधपरायणाः।ईहन्ते कामभोगार्थमन्यायेनार्थसञ्चयान्।।16.12।।"
        },
        {
            "chapter": 16,
            "verse": 13,
            "text": "मूल श्लोकःइदमद्य मया लब्धमिमं प्राप्स्ये मनोरथम्।इदमस्तीदमपि मे भविष्यति पुनर्धनम्।।16.13।।"
        },
        {
            "chapter": 16,
            "verse": 14,
            "text": "मूल श्लोकःअसौ मया हतः शत्रुर्हनिष्ये चापरानपि।ईश्वरोऽहमहं भोगी सिद्धोऽहं बलवान्सुखी।।16.14।।"
        },
        {
            "chapter": 16,
            "verse": 15,
            "text": "मूल श्लोकःआढ्योऽभिजनवानस्मि कोऽन्योऽस्ति सदृशो मया।यक्ष्ये दास्यामि मोदिष्य इत्यज्ञानविमोहिताः।।16.15।।"
        },
        {
            "chapter": 16,
            "verse": 16,
            "text": "मूल श्लोकःअनेकचित्तविभ्रान्ता मोहजालसमावृताः।प्रसक्ताः कामभोगेषु पतन्ति नरकेऽशुचौ।।16.16।।"
        },
        {
            "chapter": 16,
            "verse": 17,
            "text": "मूल श्लोकःआत्मसम्भाविताः स्तब्धा धनमानमदान्विताः।यजन्ते नामयज्ञैस्ते दम्भेनाविधिपूर्वकम्।।16.17।।"
        },
        {
            "chapter": 16,
            "verse": 18,
            "text": "मूल श्लोकःअहङ्कारं बलं दर्पं कामं क्रोधं च संश्रिताः।मामात्मपरदेहेषु प्रद्विषन्तोऽभ्यसूयकाः।।16.18।।"
        },
        {
            "chapter": 16,
            "verse": 19,
            "text": "मूल श्लोकःतानहं द्विषतः क्रूरान्संसारेषु नराधमान्।क्षिपाम्यजस्रमशुभानासुरीष्वेव योनिषु।।16.19।।"
        },
        {
            "chapter": 16,
            "verse": 20,
            "text": "मूल श्लोकःआसुरीं योनिमापन्ना मूढा जन्मनि जन्मनि।मामप्राप्यैव कौन्तेय ततो यान्त्यधमां गतिम्।।16.20।।"
        },
        {
            "chapter": 16,
            "verse": 21,
            "text": "मूल श्लोकःत्रिविधं नरकस्येदं द्वारं नाशनमात्मनः।कामः क्रोधस्तथा लोभस्तस्मादेतत्त्रयं त्यजेत्।।16.21।।"
        },
        {
            "chapter": 16,
            "verse": 22,
            "text": "मूल श्लोकःएतैर्विमुक्तः कौन्तेय तमोद्वारैस्त्रिभिर्नरः।आचरत्यात्मनः श्रेयस्ततो याति परां गतिम्।।16.22।।"
        },
        {
            "chapter": 16,
            "verse": 23,
            "text": "मूल श्लोकःयः शास्त्रविधिमुत्सृज्य वर्तते कामकारतः।न स सिद्धिमवाप्नोति न सुखं न परां गतिम्।।16.23।।"
        },
        {
            "chapter": 16,
            "verse": 24,
            "text": "मूल श्लोकःतस्माच्छास्त्रं प्रमाणं ते कार्याकार्यव्यवस्थितौ।ज्ञात्वा शास्त्रविधानोक्तं कर्म कर्तुमिहार्हसि।।16.24।।"
        }
    ]
}